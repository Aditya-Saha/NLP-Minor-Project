lyrics$category
এসো এসো প্রাণের উৎসবে,দক্ষিণবায়ুর বেণুরবে॥পাখির প্রভাতী গানে এসো এসো পুণ্যস্নানেআলোকের অমৃতনির্ঝরে॥এসো এসো তুমি উদাসীন।এসো এসো তুমি দিশাহীন।প্রিয়েরে বরিতে হবে, বরমাল্য আনো তবে--দক্ষিণা দক্ষিণ তব করে॥দুঃখ আছে অপেক্ষিয়া দ্বারে--বীর, তুমি বক্ষে লহো তারে।পথের কণ্টক দলি এসো চলি, এসো চলিঝটিকার মেঘমন্দ্রস্বরে॥$আনুষ্ঠানিক (anusthanik)
আজি কাঁদে কারা ওই শুনা যায়, অনাথেরা কোথা করে হায়- হায়,দিন মাস যায়, বরষ ফুরায়– ফুরাবে না হাহাকার ?।ওই কারা চেয়ে শূন্য নয়ানে সুখ-আশা-হীন নববর্ষ-পানে,কারা শুয়ে শুষ্ক ভূমিশয়ানে– মরুময় চারিধার ।।আশ্বাসবচন সকলেরে ক’য়ে এসেছিল বর্ষ কত আশা লয়ে,কত আশা দ’লে আজ যায় চ’লে– শূন্য কত পরিবার ।কত অভাগার জীবনসম্বল মুছে লয়ে গেল, রেখে অশ্রুজল–নব বরষের উদয়ের পথে রেখে গেল অন্ধকার ।।হায়, গৃহে যার নাই অন্নকণা মানুষের প্রেম তাও কি পাবে না–আজি নাই কি রে কাতরের তরে করুণার অশ্রুধার ।কেঁদে বলো, ‘নাথ, দুঃখ দূরে যাক, তাপিত ধরার হৃদয় জুড়াক–বর্ষ যদি যায় সাথে লয়ে যাক বরষের শোকভার ।’$আনুষ্ঠানিক সংগীত (anusthanik-sangeet)
তোমার আনন্দ ওই গোতোমার আনন্দ ওই এল দ্বারে, এল এল এল গো, ওগো পুরবাসী।বুকের আঁচলখানি সুখের আঁচলখানি--দুখের আঁচলখানি ধুলায় পেতে আঙিনাতে মেলো গো ॥সেচন কোরো-- তার পথে পথে সেচন কোরো--পা ফেলবে যেথায় সেচন কোরো গন্ধবারি,মলিন না হয় চরণ তারি--তোমার সুন্দর ওই গো--তোমার সুন্দর ওই এল দ্বারে, এল এল এল গো।হৃদয়খানি--আকুল হৃদয়খানি সম্মুখে তার ছড়িয়ে ফেলো--রেখো না, রেখো না গো ধরে, ছড়িয়ে ফেলো ফেলো গো ॥তোমার সকল ধন যে ধন্য হল হল গো।বিশ্বজনের কল্যাণে আজ ঘরের দুয়ার--ঘরের দুয়ার খোলো গো।রাঙা হল-- রঙে রঙে রাঙা হল-- কার হাসির রঙেহেরো রাঙা হল সকল গগন, চিত্ত হল পুলক-মগন--তোমার নিত্য আলো এল দ্বারে, এল এল এল গো।পরান প্রদীপ-- তোমার পরান-প্রদীপ তুলে ধোরো ওই আলোতে-রেখো না, রেখো না গো দূরে--ওই আলোতে জ্বেলো গো ॥$আনুষ্ঠানিক (anusthanik)
জয় তব হোক জয় ।স্বদেশের গলে দাও তুমি তুলে যশোমালা অক্ষয় ।বহুদিন হতে ভারতের বাণী আছিল নীরবে অপমান মানি,তুমি তারে আজ জাগায়ে তুলিয়া রটালে বিশ্বময় ।জ্ঞানমন্দিরে জ্বালায়েছ তুমি যে নব আলোকশিখাতোমার সকল ভ্রাতার ললাটে দিল উজ্জ্বল টিকা ।অবারিতগতি তব জয়রথ ফিরে যেন আজি সকল জগৎ,দুঃখ দীনতা যা আছে মোদের তোমারে বাঁধি না রয় ।।$আনুষ্ঠানিক সংগীত (anusthanik-sangeet)
বিশ্ববিদ্যাতীর্থপ্রাঙ্গন কর’ মহোজ্জ্বল আজ হে ।বরপুত্রসংঘ বিরাজ’ হে ।ঘন তিমিররাত্রির চিরপ্রতীক্ষা পূর্ণ কর’, লহ’ জ্যোতিদীক্ষা ।যাত্রিদল সব সাজ’ হে । দিব্যবীণা বাজ’ হে ।এস’ কর্মী, এস’ জ্ঞানী, এস’ জনকল্যাণধ্যানী,এস’তাপসরাজ হে !এস’ হে ধীশক্তিসম্পদ মুক্তবন্ধ সমাজ হে ।।$আনুষ্ঠানিক সংগীত (anusthanik-sangeet)
শুভদিনে শুভক্ষণে পৃথিবী আনন্দমনেদুটি হৃদয়ের ফুল উপহার দিল আজ–ওই চরণের কাছে দেখো গো পড়িয়া আছে,তোমার দক্ষিণহস্তে তুলে লও রাজরাজ ।এক সূত্র দিয়ে, দেব, গেঁথে রাখো এক সাথে–টুটে না ছিঁড়ে না যেন, থাকে যেন ওই হাতে ।তোমার শিশির দিয়ে রাখো তারে বাঁচাইয়ে–কী জানি শুকায় পাছে সংসাররৌদ্রের মাঝ ।।$আনুষ্ঠানিক সংগীত (anusthanik-sangeet)
তুই আয় রে কাছে আয় ,আমি তোরে সাজিয়ে দি–তোর হাতে মৃণাল - বালা ,তোর কানে চাঁপার দুল ,তোর মাথায় বেলের সিঁথি ,তোর খোঁপায় বকুল ফুল।।ও ভাই, দেখে যা,কত ফুল তুলেছি!$কালমৃগয়া (গীতবিতান) (kalmrigoya gitabitan)
বেলা যে চলে যায়, ডুবিল রবি।ছায়ায় ঢেকেছে ঘন অটবী।কোথা সে লীলা গেল কোথায়!লীলা লীলা, খেলাবি আয়।$কালমৃগয়া (গীতবিতান) (kalmrigoya gitabitan)
ও দেখবি রে ভাই, আয় রে ছুটে,মোদের বকুল গাছেরাশি রাশি হাসির মতফুল কত ফুটেছে।কত গাছের তলায় ছড়াছড়িগড়াগড়ি যায়_ও ভাই, সাবধানেতে আয় রে হেথা,দিস নে দ'লে পায়!$কালমৃগয়া (গীতবিতান) (kalmrigoya gitabitan)
কাল সকালে উঠব মোরাযাব নদীর কূলে_শিব গড়িয়ে করব পুজো,আনব কুসুম তুলে।মোরা ভোরের বেলা গাঁথব মালা ,দুলব সে দোলায়।বাজিয়ে বাঁশি গান গাহিববকুলের তলায়।না ভাই , কাল সকালে মায়ের কাছেনিয়ে যাব ধরে–মা বলেছে ঋষির সাজেসাজিয়ে দেবে তোরে।সন্ধ্যা হয়ে এল যে ভাই ,এখন যাই ফিরে–একলা আছেন অন্ধ পিতাআঁধার কুটিরে।।$কালমৃগয়া (গীতবিতান) (kalmrigoya gitabitan)
সমুখেতে বহিছে তটিনী,দুটি তারা আকাশে ফুটিয়া,বায়ু বহে পরিমল লুটিয়া।সাঁঝের অধর হতেম্লান হাসি পড়িছে টুটিয়া।দিবস বিদায় চাহে,সরযূ বিলাপ গাহে,সায়াহ্নেরি রাঙা পায়ে,কেঁদে কেঁদে পড়িছে লুটিয়া!এস সবে এস সখি,মোরা হেথা ব'সে থাকি।আকাশের পানে চেয়েজলদের খেলা দেখি!আঁখি-'পরে তারাগুলিএকে একে উঠিবে ফুটিয়া।$কালমৃগয়া (গীতবিতান) (kalmrigoya gitabitan)
নেহার' লো সহচরি,কানন আঁধার করি,ওই দেখ বিভাবরী আসিছে।দিগন্ত ছাইয়াশ্যাম মেঘরাশি থরে থরে ভাসিছে।আয়, সখি, এই বেলামাধবী মালতী বেলারাশি রাশি ফুটাইয়ে কানন করি আলা।ওই দেখ নলিনী উথলিত সরসে।অফুট-মুকুল-মুখী মৃদু মৃদু হাসিছে।আসিবে ঋষিকুমার কুসুমচয়নে,ফুটায়ে রাখিয়া দিব তারি তরে সযতনে।নিচু নিচু শাখাতে ফোটে যেন ফুলগুলি,কচি হাত বাড়াইয়ে পায় যেন কাছে!$কালমৃগয়া (গীতবিতান) (kalmrigoya gitabitan)
জল এনে দে রে বাছা তৃষিত কাতরে।শুকায়েছে কণ্ঠ তালু, কথা নাহি সরে।$কালমৃগয়া (গীতবিতান) (kalmrigoya gitabitan)
নব বসন্তের দানের ডালি এনেছি তোদেরি দ্বারে,আয় আয় আয়,পরিবি গলার হারে।লতার বাঁধন হারায়ে মাধবী মরিছে কেঁদে--বেণীর বাঁধনে রাখিবি বেঁধে,অলকদোলায় দুলাবি তারে,আয় আয় আয়।বনমাধুরী করিবি চুরিআপন নবীন মাধুরীতে--সোহিনী রাগিণী জাগাবে সে তোদেরদেহের বীণার তারে তারে,আয় আয় আয়॥$চণ্ডালিকা (গীতবিতান) (chadalika gitabitan)
দই চাই গো, দই চাই, দই চাই গো?শ্যামলী আমার গাই,তুলনা তাহার নাই।কঙ্কনানদীর ধারেভোরবেলা নিয়ে যাই তারে--দূর্বাদলঘন মাঠে তারেসারা বেলা চরাই, চরাই গো।দেহখানি তার চিক্কণ কালো,যত দেখি তত লাগে ভালো।কাছে বসে যাই ব'কে,উত্তর দেয় সে চোখে,পিঠে মোর রাখে মাথা--গায়ে তার হাত বুলাই, হাত বুলাই গো॥$চণ্ডালিকা (গীতবিতান) (chadalika gitabitan)
আমার মালার ফুলের দলে আছে লেখাবসন্তের মন্ত্রলিপি।এর মাধুর্যে আছে যৌবনের আমন্ত্রণ।সাহানা রাগিণী এররাঙা রঙে রঞ্জিত,মধুকরের ক্ষুধা অশ্রুত ছন্দেগন্ধে তার গুঞ্জরে।আন্‌ গো ডালা, গাঁথ্‌ গো মালা,আন্‌ মাধবী মালতী অশোকমঞ্জরী,আয় তোরা আয়।আন্‌ করবী রঙ্গন কাঞ্চন রজনীগন্ধাপ্রফুল্ল মল্লিকা,আয় তোরা আয়।মালা পর্‌ গো মালা পর্‌ সুন্দরী,ত্বরা কর্‌ গো ত্বরা কর্‌।আজি পূর্ণিমা রাতে জাগিছে চন্দ্রমা,বকুলকুঞ্জদক্ষিণবাতাসে দুলিছে কাঁপিছেথরথর মৃদু মর্মরি।নৃত্যপরা বনাঙ্গনা বনাঙ্গনে সঞ্চরে,চঞ্চলিত চরণ ঘেরি মঞ্জীর তার গুঞ্জরে।দিস নে মধুরাতি বৃথা বহিয়েউদাসিনী, হায় রে।শুভলগন গেলে চলে ফিরে দেবে না ধরা,সুধাপসরাধুলায় দেবে শূন্য করি,শুকাবে বঞ্জুলমঞ্জরী।চন্দ্রকরে অভিষিক্ত নিশীথে ঝিল্লিমুখর বনছায়েতন্দ্রাহারা পিক-বিরহকাকলি-কূজিত দক্ষিণবায়েমালঞ্চ মোর ভরল ফুলে ফুলে ফুলে গো,কিংশুকশাখা চঞ্চল হল দুলে দুলে গো॥$চণ্ডালিকা (গীতবিতান) (chadalika gitabitan)
ওকে ছুঁয়ো না, ছুঁয়ো না, ছি,ও যে চণ্ডালিনীর ঝি--নষ্ট হবে যে দইসে কথা জানো না কি।$চণ্ডালিকা (গীতবিতান) (chadalika gitabitan)
ওগো তোমরা যত পাড়ার মেয়ে,এসো এসো দেখো চেয়ে,এনেছি কাঁকনজোড়াসোনালি তারে মোড়া।আমার কথা শোনো,হাতে লহ প'রে,যারে রাখিতে চাহ ধ'রেকাঁকন দুটি বেড়ি হয়েবাঁধিবে মন তাহার--আমি দিলাম কয়ে॥$চণ্ডালিকা (গীতবিতান) (chadalika gitabitan)
যে আমারে পাঠাল এইঅপমানের অন্ধকারেপূজিব না, পূজিব না সেই দেবতারে পূজিব না।কেন দিব ফুল, কেন দিব ফুল,কেন দিব ফুল আমি তারে--যে আমারে চিরজীবনরেখে দিল এই ধিক্‌কারে।জানি না হায় রে কী দুরাশায় রেপূজাদীপ জ্বালি মন্দিরদ্বারে।আলো তার নিল হরিয়াদেবতা ছলনা করিয়া,আঁধারে রাখিল আমারে॥$চণ্ডালিকা (গীতবিতান) (chadalika gitabitan)
কাজ নেই, কাজ নেই মা,কাজ নেই মোর ঘরকন্নায়।যাক ভেসে যাকযাক ভেসে সব বন্যায়।জন্ম কেন দিলি মোরে,লাঞ্ছনা জীবন ভ'রে--মা হয়ে আনিলি এই অভিশাপ!কার কাছে বল্‌ করেছি কোন্‌ পাপ,বিনা অপরাধে একি ঘোর অন্যায়॥$চণ্ডালিকা (গীতবিতান) (chadalika gitabitan)
থাক্‌ তবে থাক্‌ তুই পড়ে,মিথ্যা কান্না কাঁদ্‌ তুইমিথ্যা দুঃখ গ'ড়ে॥$চণ্ডালিকা (গীতবিতান) (chadalika gitabitan)
কী যে ভাবিস তুই অন্যমনেনিষ্কারণে--বেলা বহে যায়, বেলা বহে যায় যে।রাজবাড়িতে ওই বাজে ঘণ্টা ঢং ঢং ঢং ঢং ঢং ঢং,বেলা বহে যায়।রৌদ্র হয়েছে অতি তিখনোআঙিনা হয় নি যে নিকোনো,তোলা হল না জল,পাড়া হল না ফল,কখন্‌ বা চুলো তুই ধরাবি।কখন্‌ ছাগল তুই চরাবি।ত্বরা কর্‌, ত্বরা কর্‌, ত্বরা কর্‌--জল তুলে নিয়ে তুই চল্‌ ঘর।রাজবাড়িতে ওই বাজে ঘণ্টাঢং ঢং ঢং ঢং ঢং ঢংওই যে বেলা বহে যায়।$চণ্ডালিকা (গীতবিতান) (chadalika gitabitan)
জল দাও আমায় জল দাও,রৌদ্র প্রখরতর, পথ সুদীর্ঘ,আমায় জল দাও।আমি তাপিত পিপাসিত,আমায় জল দাও।আমি শ্রান্ত,আমায় জল দাও।$চণ্ডালিকা (গীতবিতান) (chadalika gitabitan)
ক্ষমা করো প্রভু, ক্ষমা করো মোরে--আমি চণ্ডালের কন্যা,মোর কূপের বারি অশুচি।তোমারে দেব জল হেন পুণ্যের আমিনহি অধিকারিণী,আমি চণ্ডালের কন্যা।$চণ্ডালিকা (গীতবিতান) (chadalika gitabitan)
১মোহিনী মায়া এল,এল যৌবনকুঞ্জবনে।এল হৃদয়শিকারে,এল গোপন পদসঞ্চারে,এল স্বর্ণকিরণবিজড়িত অন্ধকারে।পাতিল ইন্দ্রজালের ফাঁসি,হাওয়ায় হাওয়ায় ছায়ায় ছায়ায়বাজায় বাঁশি।করে বীরের বীর্য-পরীক্ষা,হানে সাধুর সাধনদীক্ষা,সর্বনাশের বেড়াজাল বেষ্টিল চারি ধারে।এসো সুন্দর নিরলংকার,এসো সত্য নিরহংকার--স্বপ্নের দুর্গ হানো,আনো মুক্তি আনো,ছলনার বন্ধন ছেদিএসো পৌরুষ-উদ্ধারে॥$চিত্রাঙ্গদা (গীতবিতান) (chitrangoda gitabitan)
থাক্‌ থাক্‌ মিছে কেন এই খেলা আর।জীবনে হল বিতৃষ্ণা,আপনার 'পরে ধিক্কার।$চিত্রাঙ্গদা (গীতবিতান) (chitrangoda gitabitan)
বেলা যায় বহিয়া,দাও কহিয়াকোন্‌ বনে যাব শিকারে।কাজল মেঘে সজল বায়েহরিণ ছুটে বেণুবনচ্ছায়ে।$চিত্রাঙ্গদা (গীতবিতান) (chitrangoda gitabitan)
হা হতভাগিনী, এ কী অভ্যর্থনা মহতেরএল দেবতা তোর জগতের,গেল চলি,গেল তোরে গেল ছলি--অর্জুন! তুমি অর্জুন!$চিত্রাঙ্গদা (গীতবিতান) (chitrangoda gitabitan)
অহো, কী দুঃসহ স্পর্ধা !অর্জুনে যে করে অশ্রদ্ধাসে কোনখানে পাবে তার আশ্রয় !অর্জুন! তুমি অর্জুন !হাহা হাহা হাহা হাহা, বালকের দল,মা'র কোলে যাও চলে, নাই ভয়।অহো কী অদ্ভুত কৌতুক!অর্জুন! তুমি! অর্জুন!ফিরে এসো, ফিরে এসো,ক্ষমা দিয়ে কোরো না অসম্মান,যুদ্ধে করো আহ্বান!বীর-হাতে মৃত্যুর গৌরবকরি যেন অনুভব--অর্জুন! তুমি অর্জুন!$চিত্রাঙ্গদা (গীতবিতান) (chitrangoda gitabitan)
বঁধু, কোন্‌ আলো লাগল চোখে!বুঝি দীপ্তিরূপে ছিলে সূর্যলোকে!ছিল মন তোমারি প্রতীক্ষা করিযুগে যুগে দিন রাত্রি ধরি,ছিল মর্মবেদনাঘন অন্ধকারে,জন্ম-জনম গেল বিরহশোকে।অস্ফুটমঞ্জরী কুঞ্জবনে,সংগীতশূন্য বিষণ্ন মনেসঙ্গীরিক্ত চিরদুঃখরাতিপোহাব কি নির্জনে শয়ন পাতি!সুন্দর হে, সুন্দর হে,বরমাল্যখানি তব আনো বহে,অবগুণ্ঠনছায়া ঘুচায়ে দিয়েহেরো লজ্জিত স্মিতমুখ শুভ আলোকে॥$চিত্রাঙ্গদা (গীতবিতান) (chitrangoda gitabitan)
ওরে ঝড় নেমে আয়, আয় রে আমারশুকনো পাতার ডালে,এই বরষায় নবশ্যামেরআগমনের কালে।যা উদাসীন, যা প্রাণহীন,যা আনন্দহারা,চরম রাতের অশ্রুধারায়আজ হয়ে যাক সারা;যাবার যাহা যাক সে চলেরুদ্র নাচের তালে।আসন আমার পাততে হবে।রিক্ত প্রাণের ঘরে,নবীন বসন পরতে হবেসিক্ত বুকের 'পরে।নদীর জলে বান ডেকেছেকূল গেল তার ভেসে,যূথীবনের গন্ধবাণীছুটল নিরুদ্দেশে--পরান আমার জাগল বুঝিমরণ-অন্তরালে॥$চিত্রাঙ্গদা (গীতবিতান) (chitrangoda gitabitan)
দে তোরা আমায় নূতন ক'রে দেনূতন আভরণে।হেমন্তের অভিসম্পাতেরিক্ত অকিঞ্চন কাননভূমি;বসন্তে হোক দৈন্যবিমোচননব লাবণ্যধনে।শূন্য শাখা লজ্জা ভুলে যাকপল্লব-আবরণে।বাজুক প্রেমের মায়ামন্ত্রেপুলকিত প্রাণের বীণাযন্ত্রেচিরসুন্দরের অভিবন্দনা।আনন্দচঞ্চল নৃত্য অঙ্গে অঙ্গে বহে যাকহিল্লোলে হিল্লোলে,যৌবন পাক সম্মানবাঞ্ছিতসম্মিলনে॥$চিত্রাঙ্গদা (গীতবিতান) (chitrangoda gitabitan)
আমি তোমারে করিব নিবেদনআমার হৃদয় প্রাণ মন!ক্ষমা করো আমায়,বরণযোগ্য নহি বরাঙ্গনে,ব্রহ্মচারী ব্রতধারী।হায় হায়, নারীরে করেছি ব্যর্থদীর্ঘকাল জীবনে আমার।ধিক্‌ ধনুঃশর!ধিক্‌ বাহুবল!মুহূর্তের অশ্রুবন্যাবেগেভাসায়ে দিল যে মোর পৌরুষসাধনা।অকৃতার্থ যৌবনের দীর্ঘশ্বাসেবসন্তেরে করিল ব্যাকুল॥---রোদন-ভরা এ বসন্তকখনো আসে নি বুঝি আগে।মোর বিরহবেদনা রাঙালোকিংশুকরক্তিমরাগে।$চিত্রাঙ্গদা (গীতবিতান) (chitrangoda gitabitan)
যাও যদি যাও তবেতোমায় ফিরিতে হবে।ব্যর্থ চোখের জলেআমি লুটাব না ধূলিতলে,বাতি নিবায়ে যাব না যাব নামোর জীবনের উৎসবে।মোর সাধনা ভীরু নহে,শক্তি আমার হবে মুক্তদ্বার যদি রুদ্ধ রহে।বিমুখ মুহূর্তেরে করি না ভয়--হবে জয়, হবে জয়, হবে জয়,দিনে দিনে হৃদয়ের গ্রন্থি তবখুলিব প্রেমের গৌরবে॥$চিত্রাঙ্গদা (গীতবিতান) (chitrangoda gitabitan)
শুনি ক্ষণে ক্ষণে মনে মনেঅতল জলের আহ্বান।মন রয় না, রয় না, রয় না ঘরে,চঞ্চল প্রাণ।ভাসায়ে দিব আপনারে,ভরা জোয়ারে,সকল ভাবনা-ডুবানো ধারায়করিব স্নান।ব্যর্থ বাসনার দাহহবে নির্বাণ।ঢেউ দিয়েছে জলে।ঢেউ দিল আমার মর্মতলে।এ কী ব্যাকুলতা আজি আকাশে,এই বাতাসেযেন উতলা অপ্সরীর উত্তরীয়করে রোমাঞ্চ দান,দূর সিন্ধুতীরে কার মঞ্জীরেগুঞ্জরতান॥$চিত্রাঙ্গদা (গীতবিতান) (chitrangoda gitabitan)
শোনো শোনো আমাদের ব্যথা দেবদেব, প্রভু, দয়াময়—আমাদের ঝরিছে নয়ন, আমাদের ফাটিছে হৃদয় ।।চিরদিন আঁধার না রয়— রবি উঠে, নিশি দূর হয়—এ দেশের মাথার উপরে এ নিশীথ হবে না কি ক্ষয় ।চিরদিন ঝরিবে নয়ন ? চিরদিন ফাটিবে হৃদয় ?।মরমে লুকানো কত দুখ, ঢাকিয়া রয়েছি ম্লান মুখ—কাঁদিবার নাই অবসর— কথা নাই, শুধু ফাটে বুক ।সঙ্কোচে ম্রিয়মাণ প্রাণ, দশ দিশি বিভীষিকাময়—হেন হীন দীনহীন দেশে বুঝি তব হবে না আলয় ।চিরদিন ঝরিবে নয়ন, চিরদিন ফাটিবে হৃদয় ।।কোনো কালে তুলিব কি মাথা । জাগিবে কি অচেতন প্রাণ ।ভারতের প্রভাতগগনে উঠিবে কি তব জয়গান ।আশ্বাসবচন কোনো ঠাঁই কোনোদিন শুনিতে না পাই—শুনিতে তোমার বাণী তাই মোরা সবে রয়েছি চাহিয়া ।বলো, প্রভু, মুছিবে এ আঁখি, চিরদিন ফাটিবে না হিয়া ।।$জাতীয় সংগীত (jateeya-sangeet)
একি অন্ধকার এ ভারতভূমি !বুঝি, পিতা, তারে ছেড়ে গেছ তুমি ।প্রতি পলে পলে ডুবে রসাতলে— কে তারে ঊদ্ধার করিবে ।।চারি দিকে চাই, নাহি হেরি গতি। নাহি যে আশ্রয়, অসহায় অতি ।আজি এ আঁধারে বিপদপাথারে কাহার চরণ ধরিবে ।তুমি চাও পিতা, ঘুচাও এ দুখ। অভাগা দেশেরে হোয়ো না বিমুখ—নহিলে আঁধারে বিপদপাথারে কাহার চরণ ধরিবে ।দেখো চেয়ে তব সহস্র সন্তান লাজে নতশির, ভয়ে কম্পমান,কাঁদিছে সহিছে শত অপমান— লাজ মান আর থাকে না ।হীনতা লয়েছে মাথায় তুলিয়া, তোমারেও তাই গিয়াছে ভুলিয়া,দয়ময় ব’লে আকুলহৃদয়ে তোমারেও তারা ডাকে না ।তুমি চাও পিতা, তুমি চাও চাও। এ হীনতা-পাপ এ দুঃখ ঘুচাও ।ললাটের কলঙ্ক মুছাও মুছাও— নহিলে এ দেশ থাকে না ।তুমি যবে ছিলে এ পুণ্যভবনে কী সৌরভসুধা বহিত পবনে,কী আনন্দগান উঠিত গগনে, কী প্রতিভাজ্যোতি ঝলিত ।ভারত-অরণ্যে ঋষিদের গান অনন্তসদনে করিত প্রয়াণ—তোমারে চাহিয়া পুণ্যপথ দিয়া সকলে মিলিয়া চলিত ।আজি কী হয়েছে ! চাও পিতা, চাও। এ তাপ এ পাপ এ দুখ ঘুচাও।মোরা তো রয়েছি তোমারি সন্তানযদিও হয়েছি পতিত।।$জাতীয় সংগীত (jateeya-sangeet)
দেশে দেশে ভ্রমি তব দুখ গান গাহিয়েনগরে প্রান্তরে বনে বনে । অশ্রু ঝরে দু নয়নে,পাষাণ হৃদয় কাঁদে সে কাহিনী শুনিয়ে ।জ্বলিয়া উঠে অযুত প্রাণ, এক সাথে মিলি এক গান গায়—নয়নে অনল ভায়— শূন্য কাঁপে অভ্রভেদী বজ্রনির্ঘোষে !ভয়ে সবে নীরবে চাহিয়ে ।।ভাই বন্ধু তোমা বিনা আর মোর কেহ নাই ।তুমি পিতা, তুমি মাতা, তুমি মোর সকলই ।তোমারি দুঃখে কাঁদিব মাতা, তোমারি দুঃখে কাঁদাব ।তোমারি তরে রেখেছি প্রাণ, তোমারি তরে ত্যজিব ।সকল দুঃখ সহিব সুখেতোমারি মুখ চাহিয়ে ।।$জাতীয় সংগীত (jateeya-sangeet)
ঢাকো রে মুখ, চন্দ্রমা, জলদে ।বিহগেরা থামো থামো । আঁধারে কাঁদো গো তুমি ধরা ।।গাবে যদি গাও রে সবে গাও রে শত অশনি-মহানিনাদে—ভীষণ প্রলয়সঙ্গীতে জাগাও জাগাও, জাগাও রে এ ভারতে ।।বনবিহঙ্গ, তুমি ও সুখগীতি গেও না । প্রমোদমদিরা ঢালি প্রাণে প্রাণেআনন্দরাগিণী আজি কেন বাজিছে এত হরষে—ছিঁড়ে ফেল্‌ বীণা আজি বিষাদের দিনে ।।$জাতীয় সংগীত (jateeya-sangeet)
নীরব রজনী দেখো মগ্ন জোছনায় ।ধীরে ধীরে, অতি ধীরে, অতি ধীরে গাও গো ।।ঘুমঘোরময় গান বিভাবরী গায়—রজনীর কণ্ঠ-সাথে সুকণ্ঠ মিলাও গো ।।নিশার কুহকবলে নীরবতাসিন্ধুতলেমগ্ন হয়ে ঘুমাইছে বিশ্বচরাচর—প্রশান্ত সাগরে হেন তরঙ্গ না তুলে যেনঅধীর উচ্ছ্বাসময় সঙ্গীতের স্বর ।তটিনী কী শান্ত আছে— ঘুমাইয়া পড়িয়াছেবাতাসের মৃদুহস্ত-পরশে এমনিভুলে যদি ঘুমে ঘুমে তটের চরণ চুমেসে চুম্বনধ্বনি শুনে চমকে আপনি ।তাই বলি, অতি ধীরে, অতি ধীরে গাও গো—রজনীর কণ্ঠ-সাথে সুকণ্ঠ মিলাও গো ।।$নাট্যগীতি (natyogiti)
হৃদয়ে রাখো গো দেবী, চরণ তোমার ।এসো মা করুণারানী, ও বিধুবদনখানিহেরি হেরি আঁখি ভরি হেরিব আবার ।এসো আদরিনী বাণী, সমুখে আমার ।।মৃদু মৃদু হাসি হাসি বিলাও অমৃতরাশি,আলোয় করেছ আলো, জ্যোতিপ্রতিমা—তুমি গো লাবণ্যলতা, মূর্তি-মধুরিমা ।বসন্তের বনবালা অতুল রূপের ডালা,মায়ার মোহিনী মেয়ে ভাবের আধার—ঘুচাও মনের মোর সকল আঁধার ।।অদর্শন হলে তুমি ত্যেজি লোকালয়ভূমিঅভাগা বেড়াবে কেঁদে গহনে গহনে ।হেরে মোরে তরুলতা বিষাদে কবে না কথা,বিষণ্ণ কুসুমকুল বনফুলবনে ।‘হা দেবী’ ‘হা দেবী’ বলি গুঞ্জরি কাঁদিবে অলি,ঝরিবে ফুলের চোখে শিশির-আসার—হেরিব জগত শুধু আঁধার—আঁধার ।।$নাট্যগীতি (natyogiti)
সখী, আর কত দিন সুখহীন শান্তিহীনহা হা করে বেড়াইব নিরাশ্রয় মন লয়ে ।পারি নে, পারি নে আর— পাষাণ মনের ভারবহিয়া পড়েছি, সখী, অতি শ্রান্ত ক্লান্ত হয়ে ।সম্মুখে জীবন মম হেরি মরুভূমিসম,নিরাশা বুকেতে বসি ফেলিতেছে বিষশ্বাস ।উঠিতে শকতি নাই যে দিকে ফিরিয়া চাইশূন্য—শূন্য—মহাশূন্য নয়নেতে পরকাশ ।কে আছে, কে আছে সখী, এ শ্রান্ত মস্তক মমবুকেতে রাখিবে ঢাকি যতনে জননীসম ।মন, যত দিন যায়, মুদিয়া আসিছে হায়—শুকায়ে শুকায়ে শেষে মাটিতে পড়িবে ঝরি ।।$নাট্যগীতি (natyogiti)
জ্বল্‌ জ্বল্‌ চিতা, দ্বিগুণ দ্বিগুণ—পরান সঁপিবে বিধবা বালা ।জ্বলুক জ্বলুক চিতার আগুন,জুড়াবে এখনি প্রাণের জ্বালা ।।শোন্‌ রে যবন, শোন্‌ রে তোরা,যে জ্বালা হৃদয়ে জ্বালালি সবেসাক্ষী র’লেন দেবতা তার—এর প্রতিফল ভুগিতে হবে ।।দেখ্‌ রে জগৎ, মেলিয়ে নয়ন,দেখ্‌ রে চন্দ্রমা, দেখ্‌ রে গগন,স্বর্গ হতে সব দেখো দেবগণ—জ্বলদ্‌-অক্ষরে রাখো গো লিখে ।স্পর্ধিত যবন, তোরাও দেখ্‌ রে,সতীত্ব-রতন করিতে রক্ষণরাজপুত-সতী আজিকে কেমনসঁপিছে পরান অনলশিখে ।।$নাট্যগীতি (natyogiti)
ক্ষমা করো মোরে সখী, শুধায়ো না আর—মরমে লুকানো থাক মরমের ভার ।।যে গোপন কথা, সখী, সতত লুকায়ে রাখিইষ্টদেবমন্ত্রসম পূজি অনিবার ।তাহা মানুষের কানে ঢালিতে যে লাগে প্রাণে—লুকানো থাক তা, সখী, হৃদয়ে আমার ।।ভালোবাসি, শুধায়ো না কারে ভালোবাসি ।সে নাম কেমনে, সখী, কহিব প্রকাশি ।আমি তুচ্ছ হতে তুচ্ছ— সে নাম যে অতি উচ্চ,সে নাম যে নহে যোগ্য এই রসনার ।।ক্ষুদ্র এই বনফুল পৃথিবীকাননেআকাশের তারকারে পূজে মনে মনে—দিন-দিন পূজা করি শুকায়ে পড়ে সে ঝরি,আজন্ম-নীরবে রহি যায় প্রাণ তার ।।$নাট্যগীতি (natyogiti)
কত দিন একসাথে ছিনু ঘুমঘোরে,তবু জানিতাম নাকো ভালোবাসি তোরে ।মনে আছে ছেলেবেলা কত যে খেলেছি খেলা,কুসুম তুলেছি কত দুইটি আঁচল ভ’রে ।ছিনু সুখে যতদিন দুজনে বিরহহীনতখন কি জানিতাম ভালোবাসি তোরে !অবশেষে এ কপাল ভাঙিল যখন,ছেলেবেলাকার যত ফুরালো স্বপন,লইয়া দলিত মন হইনু প্রবাসী—তখন জানিনু, সখী, কত ভালোবাসি ।।$নাট্যগীতি (natyogiti)
বিপাশার তীরে ভ্রমিবারে যাই, প্রতিদিন প্রাতে দেখিবারে পাইলতা-পাতা-ঘেরা জানালা-মাঝারে একটি মধুর মুখ ।।চারি দিকে তার ফুটে আছে ফুল— কেহ বা হেলিয়া পরশিছে চুল,দুয়েকটি শাখা কপাল ছুঁইয়া, দুয়েকটি আছে কপোলে নুইয়া,কেহ বা এলায়ে চেতনা হারায়ে চুমিয়া আছে চিবুক ।বসন্তপ্রভাতে লতার মাঝারে মুখানি মধুর অতি—অধর-দুটির শাসন টুটিয়া রাশি রাশি হাসি পড়িছে ফুটিয়া,দুটি আঁখি-’পরে মেলিছে মিশিছে তরল চপল জ্যোতি ।।$নাট্যগীতি (natyogiti)
নাচ্‌ শ্যামা, তালে তালে ।।রুনু রুনু ঝুনু বাজিছে নূপুর, মৃদু মৃদু মধু উঠে গীতসুর,বলয়ে বলয়ে বাজে ঝিনি ঝিনি, তালে তালে উঠে করতালিধ্বনি—নাচ্‌ শ্যামা, নাচ্‌ তবে ।।নিরালয় তোর বনের মাঝে সেথা কি এমন নূপুর বাজে !এমন মধুর গান ? এমন মধুর তান ?কমলকরের করতালি হেন দেখিতে পেতিস কবে ?—নাচ্‌ শ্যামা, নাচ্‌ তবে ।।$নাট্যগীতি (natyogiti)
খেলা কর্ খেলা কর্ তোরা কামিনীকুসুমগুলি ।দেখ্‌ সমীরণ লতাকুঞ্জে গিয়া কুসুমগুলির চিবুক ধরিয়াফিরায়ে এ ধার, ফিরায়ে ও ধার, দুইটি কপোল চুমে বারবারমুখানি উঠায়ে তুলি ।তোরা খেলা কর্ তোরা খেলা কর্ কামিনীকুসুমগুলি ।কভু পাতা-মাঝে লুকায়ে মুখ, কভু বায়ু-কাছে খুলে দে বুক,মাথা নাড়ি নাড়ি নাচ্‌ কভু নাচ্‌ বায়ু-কোলে দুলি দুলি ।দু দণ্ড বাঁচিবি, খেলা তবে খেলা— প্রতি নিমিষেই ফুরাইছে বেলা,বসন্তের কোলে খেলাশ্রান্ত প্রাণ ত্যজিবি ভাবনা ভুলি ।।$নাট্যগীতি (natyogiti)
আঁধার শাখা উজল করি হরিত-পাতা-ঘোমটা পরিবিজন বনে, মালতীবালা, আছিস কেন ফুটিয়া ।।শোনাতে তোরে মনের ব্যথা শুনিতে তোর মনের কথাপাগল হয়ে মধুপ কভু আসে না হেথা ছুটিয়া ।।মলয় তব প্রণয়-আশে ভ্রমে না হেথা আকুল শ্বাসে,পায় না চাঁদ দেখিতে তোর শরমে-মাখা মুখানি ।শিয়রে তোর বসিয়া থাকি মধুর স্বরে বনের পাখিলভিয়া তোর সুরভিশ্বাস যায় না তোরে বাখানি ।।$নাট্যগীতি (natyogiti)
যে ভালোবাসুক সে ভালোবাসুক সজনি লো, আমরা কে !দীনহীন এই হৃদয় মোদের কাছেও কি কেহ ডাকে ।।তবে কেন বলো ভেবে মরি মোরা কে কাহারে ভালোবাসে !আমাদের কিবা আসে যায় বলো কেবা কাঁদে কেবা হাসে !আমাদের মন কেহই চাহে না, তবে মনখানি লুকানো থাক্‌—প্রাণের ভিতরে ঢাকিয়া রাখ্‌ ।।যদি, সখী, কেহ ভুলে মনখানি লয় তুলে,উলটি-পালটি ক্ষণেক ধরিয়া পরখ করিয়া দেখিতে চায়,তখনি ধূলিতে ছুঁড়িয়া ফেলিবে নিদারুণ উপেখায়।কাজ কী লো, মন লুকানো থাক্‌, প্রাণের ভিতরে ঢাকিয়া রাখ্‌—হাসিয়া খেলিয়া ভাবনা ভুলিয়া হরষে প্রমোদে মাতিয়া থাক্‌ ।।$নাট্যগীতি (natyogiti)
কে তুমি গো খুলিয়াছ স্বর্গের দুয়ারঢালিতেছ এত সুখ, ভেঙে গেল— গেল বুক—যেন এত সুখ হৃদে ধরে না গো আর ।তোমার চরণে দিনু প্রেম-উপহার—না যদি চাও গো দিতে প্রতিদান তারনাই বা দিলে তা মোরে, থাকো হৃদি আলো করে,হৃদয়ে থাকুক জেগে সৌন্দর্য তোমার ।।$নাট্যগীতি (natyogiti)
কী করিব বলো, সখা, তোমার লাগিয়া ।কী করিলে জুড়াইতে পারিব ও হিয়া ।।এই পেতে দিনু বুক, রাখো, সখা, রাখো মুখ—ঘুমাও তুমি গো, আমি রহিনু জাগিয়া ।খুলে বলো, বলো সখা, কী দুঃখ তোমার—অশ্রুজলে মিলাইব অশ্রুজলধার !একদিন বলেছিলে মোর ভালোবাসাপাইলে পুরিবে তব হৃদয়ের আশা ।কই সখা, প্রাণ মন করেছি তো সমর্পণ—দিয়েছি তো যাহা-কিছু আছিল আমার ।তবু কেন শুকালো না অশ্রুজলধার ।।$নাট্যগীতি (natyogiti)
কিছুই তো হল না ।সেই সব— সেই সব— সেই হাহাকাররব,সেই অশ্রুবারিধারা, হৃদয়বেদনা ।।কিছুতে মনের মাঝে শান্তি নাহি পাই,কিছুই না পাইলাম যাহা কিছু চাই ।ভালো তো গো বাসিলাম, ভালোবাসা পাইলাম,এখনো তো ভালোবাসি— তবুও কী নাই ।।$নাট্যগীতি (natyogiti)
না সখা, মনের ব্যথা কোরো না গোপন ।যবে অশ্রুজল হায় উচ্ছ্বসি উঠিতে চায়রুধিয়া রেখো না তাহা আমারি কারণ ।চিনি, সখা, চিনি তব ও দারুণ হাসি—ওর চেয়ে কত ভালো অশ্রুজলরাশি ।মাথা খাও— অভাগীরে কোরো না বঞ্চনা,ছদ্মবেশে আবরিয়া রেখো না যন্ত্রণা ।মমতার অশ্রুজলে নিভাইব সে অনলে,ভালো যদি বাস তবে রাখো এ প্রার্থনা ।।$নাট্যগীতি (natyogiti)
বুঝেছি বুঝেছি সখা, ভেঙেছে প্রণয় !ও মিছে আদর তবে না করিলে নয় ?।ও শুধু বাড়ায় ব্যথা— সে-সব পুরানো কথামনে ক’রে দেয় শুধু, ভাঙে এ হৃদয় ।।প্রতি হাসি প্রতি কথা প্রতি ব্যবহারআমি যত বুঝি তত কে বুঝিবে আর ।প্রেম যদি ভুলে থাক সত্য ক’রে বলো-নাকো—করিব না মুহূর্তের তরে তিরস্কার ।।আমি তো ব’লেই ছিনু, ক্ষুদ্র আমি নারীতোমার ও প্রণয়ের নহি অধিকারী ।আর-কারে ভালোবেসে সুখী যদি হও শেষেতাই ভালোবেসো নাথ, না করি বারণ ।মনে ক’রে মোর কথা মিছে পেয়ো নাকো ব্যথা,পুরানো প্রেমের কথা কোরো না স্মরণ ।।$নাট্যগীতি (natyogiti)
তুই রে বসন্তসমীরণ ।তোর নহে সুখের জীবন ।।কিবা দিবা কিবা রাতি পরিমলমদে মাতিকাননে করিস বিচরণ ।।নদীরে জাগায়ে দিস লতারে রাগায়ে দিসচুপিচুপি করিয়া চুম্বনতোর নহে সুখের জীবন ।।শোন্‌ বলি বসন্তের বায়,হৃদয়ের লতাকুঞ্জে আয় ।নিভৃত নিকুঞ্জ ছায় হেলিয়া ফুলের গায়শুনিয়া পাখির মৃদু গানলতার-হৃদয়ে-হারা সুখে-অচেতন-পারাঘুমায়ে কাটায়ে দিবি প্রাণ ।তাই বলি বসন্তের বায়,হৃদয়ের লতাকুঞ্জে আয় ।।$নাট্যগীতি (natyogiti)
বসন্তপ্রভাতে এক মালতীর ফুলপ্রথম মেলিল আঁখি তার, চাহিয়া দেখিল চারি ধার ।।উষারানী দাঁড়াইয়া শিয়রে তাহারদেখিছে ফুলের ঘুম-ভাঙা । হরষে কপোল তার রাঙা ।।মধুকর গান গেয়ে বলে, ‘মধু কই । মধু দাও দাও ।’হরষে হৃদয় ফেটে গিয়ে ফুল বলে, ‘এই লও লও ।’বায়ু আসি কহে কানে কানে, ‘ফুলবালা, পরিমল দাও ।’আনন্দে কাঁদিয়া কহে ফুল, ‘যাহা আছে সব লয়ে যাও ।’হরষ ধরে না তার চিতে, আপনারে চাহে বিলাইতে,বালিকা আনন্দে কুটি-কুটি পাতায় পাতায় পড়ে লুটি ।।$নাট্যগীতি (natyogiti)
তরুতলে ছিন্নবৃন্ত মালতীর ফুল—মুদিয়া আসিছে আঁখি তার, চাহিয়া দেখিল চারি ধার ।।শুষ্ক তৃণরাশি-মাঝে একেলা পড়িয়া,চারি দিকে কেহ নাই আর— নিরদয় অসীম সংসার ।।কে আছে গো দিবে তার তৃষিত অধরেএকবিন্দু শিশিরের কণা— কেহ না, কেহ না ।।মধুকর কাছে এসে বলে, ‘মধু কই। মধু চাই, চাই ।’ধীরে ধীরে নিশ্বাস ফেলিয়া ফুল বলে, ‘কিছু নাই, নাই।’‘ফুলবালা, পরিমল দাও’ বায়ু আসি কহিতেছে কাছে ।মলিন বদন ফিরাইয়া ফুল বলে, ‘আর কী বা আছে।’মধ্যাহ্নকিরণ চারি দিকে খরদৃষ্টে চেয়ে অনিমিখে—ফুলটির মৃদু প্রাণ হায়,ধীরে ধীরে শুকাইয়া যায় ।।$নাট্যগীতি (natyogiti)
যোগী হে, কে তুমি হৃদি-আসনে !বিভূতিভূষিত শুভ্র দেহ, নাচিছ দিক্‌-বসনে ।।মহা-আনন্দে পুলক কায়, গঙ্গা উথলি উছলি যায়,ভালে শিশুশশী হাসিয়া চায়—জটাজূট ছায় গগনে ।।$নাট্যগীতি (natyogiti)
ভিক্ষে দে গো, ভিক্ষে দে ।দ্বারে দ্বারে বেড়াই ঘুরে, মুখ তুলে কেউ চাইলি নে ।লক্ষ্মী তোদের সদয় হোন, ধনের উপর বাড়ুক ধন—আমি একটি মুঠো অন্ন চাই গো, তাও কেন পাই নে ।ওই রে সূর্য উঠল মাথায়, যে যার ঘরে চলেছে ।পিপাসাতে ফাটছে ছাতি, চলতে আর যে পারি নে ।ওরে তোদের অনেক আছে, আরো অনেক হবে—একটি মুঠো দিবি শুধু আর কিছু চাহি নে ।।$নাট্যগীতি (natyogiti)
আয় রে আয় রে সাঁঝের বা, লতাটিরে দুলিয়ে যা—ফুলের গন্ধ দেব তোরে আঁচলটি তোর ভ’রে ভ’রে ।।আয় রে আয় রে মধুকর, ডানা দিয়ে বাতাস কর্—ভোরের বেলা গুন্‌গুনিয়ে ফুলের মধু যাবি নিয়ে ।।আয় রে চাঁদের আলো আয়, হাত বুলিয়ে দে রে গায়—পাতার কোলে মাথা থুয়ে ঘুমিয়ে পড়বি শুয়ে শুয়ে ।পাখি রে, তুই কোস্‌ নে কথা— ওই যে ঘুমিয়ে প’ল লতা ।।$নাট্যগীতি (natyogiti)
কাছে তার যাই যদি কত যেন পায় নিধি,তবু হরষের হাসি ফুটে-ফুটে ফুটে না ।কখনো বা মৃদু হেসে আদর করিতে এসেসহসা শরমে বাধে, মন উঠে উঠে না ।রোষের ছলনা করি দূরে যাই, চাই ফিরি—চরণ-বারণ-তরে উঠে-উঠে উঠে না ।কাতর নিশ্বাস ফেলি আকুল নয়ন মেলিচাহি থাকে, লাজবাঁধ তবু টুটে টুটে না ।যখন ঘুমায়ে থাকি মুখপানে মেলি আঁখিচাহি থাকে, দেখি দেখি সাধ যন মিটে না ।সহসা উঠিলে জাগি তখন কিসের লাগিশরমেতে ম’রে গিয়ে কথা যেন ফুটে না ।লাজময়ী, তোর চেয়ে দেখি নি লাজুক মেয়ে,প্রেমবরিষার স্রোতে লাজ তবু টুটে না ।।$নাট্যগীতি (natyogiti)
সখী, ভাবনা কাহারে বলে। সখী, যাতনা কাহারে বলে ।তোমরা যে বলো দিবস-রজনী ‘ভালোবাসা’ ‘ভালোবাসা’—সখী, ভালোবাসা কারে কয়! সে কি কেবলই যাতনাময় ।সে কি কেবলই চোখের জল? সে কি কেবলই দুখের শ্বাস ?লোকে তবে করে কী সুখেরই তরে এমন দুখের আশ ।আমার চোখে তো সকলই শোভন,সকলই নবীন, সকলই বিমল, সুনীল আকাশ, শ্যামল কানন,বিশদ জোছনা, কুসুম কোমল— সকলই আমার মতো ।তারা কেবলই হাসে, কেবলই গায়, হাসিয়া খেলিয়া মরিতে চায়—না জানে বেদন, না জানে রোদন, না জানে সাধের যাতনা যত ।ফুল সে হাসিতে হাসিতে ঝরে, জোছনা হাসিয়া মিলায়ে যায়,হাসিতে হাসিতে আলোকসাগরে আকাশের তারা তেয়াগে কায় ।আমার মতন সুখী কে আছে। আয় সখী, আয় আমার কাছে—সুখী হৃদয়ের সুখের গান শুনিয়া তোদের জুড়াবে প্রাণ ।প্রতিদিন যদি কাঁদিবি কেবল একদিন নয় হাসিবি তোরা—একদিন নয় বিষাদ ভুলিয়া সকলে মিলিয়া গাহিব মোরা।।$নাট্যগীতি (natyogiti)
প্রিয়ে, তোমার ঢেঁকি হলে যেতেম বেঁচেরাঙা চরণতলে নেচে নেচে ।।ঢিপ‍্‍ঢিপিয়ে যেতেম মারা, মাথা খুঁড়ে হতেম সারা—কানের কাছে কচ্‌কচিয়ে মানটি তোমার নিতেম যেচে ।।$নাট্যগীতি (natyogiti)
কথা কোস্‌ নে লো রাই, শ্যামের বড়াই বড়ো বেড়েছে ।কে জানে ও কেমন ক’রে মন কেড়েছে ।।শুধু ধীরে বাজায় বাঁশি, শুধু হাসে মধুর হাসি—গোপিনীদের হৃদয় নিয়ে তবে ছেড়েছে ।।$নাট্যগীতি (natyogiti)
ওই জানালার কাছে বসে আছে করতলে রাখি মাথা—তার কোলে ফুল পড়ে রয়েছে, সে যে ভুলে গেছে মালা গাঁথা ।।শুধু ঝুরু ঝুরু বায়ু বহে যায় তার কানে কানে কী যে কহে যায়—তাই আধো শুয়ে আধো বসিয়ে ভাবিতেছে কত কথা ।।চোখের উপরে মেঘ ভেসে যায়, উড়ে উড়ে যায় পাখি—সারা দিন ধ’রে বকুলের ফুল ঝ’রে পড়ে থাকি থাকি ।মধুর আলস, মধুর আবেশ, মধুর মুখের হাসিটি—মধুর স্বপনে প্রাণের মাঝারে বাজিছে মধুর বাঁশিটি ।।$নাট্যগীতি (natyogiti)
যে ছিল আমার স্বপনচারিণীতারে বুঝিতে পারি নি—দিন চলে গেছে খুঁজিতে খুঁজিতে।শুভক্ষনে কাছে ডাকিলে, লজ্জা আমার ঢাকিলে গো—তোমারে সহজে পেরেছি বুঝিতে।কে মোরে ফিরাবে অনাদরে কে মোরে ডাকিবে কাছে,কাহার প্রেমের বেদনায় আমার মূল্য আছে—এ নিরন্তর সংশয়ে আর পারি নে যুঝিতে।তোমারেই শুধু পেরেছি বুঝিতে॥$পরিশিষ্ট ১ - নৃত্যনাট্য মায়ার খেলা (nrityonatyo mayar khela)
এস এস বসন্ত ধরাতলে।আনো কুহুতান, প্রেমগান,আনো গন্ধমদভরে অলস সমীরণ;আনো নবযৌবন-হিল্লোল, নব প্রাণ,প্রফুল্ল নবীন বাসনা ধরাতলে।এস থরথর-কম্পিত, মর্মর-মুখরিত,নব-পল্লব-পুলকিতফুল-আকুল-মালতী-বল্লি বিতানে,সুখছায়ে মধুবায়ে, এস এস।এস অরুণ-চরণ-কমল-বরন তরুণ উষার কোলে।এস জ্যোৎস্না-বিবশ নিশীথে,কল-কল্লোল তটিনী-তীরে,সুখসুপ্ত সরসী-নীরে, এস এস।এস যৌবন-কাতর হৃদয়ে,এস মিলন-সুখালস নয়নে,এস মধুর শরম মাঝারে,দাও বাহুতে বাহু বাঁধি,নবীন কুসুম পাশে রচি দাও নবীন মিলন-বাঁধন।$পরিশিষ্ট ১ - নৃত্যনাট্য মায়ার খেলা (nrityonatyo mayar khela)
ছি ছি,মরি লাজে।কে সাজালো মোরে মিছে সাজে।বিধাতার নিষ্ঠুর বিদ্রূপে নিয়ে এল চুপে চুপেমোরে তোমাদের দুজনের মাঝে।আমি নাই, আমি নাই—আদরিণী,লহো তব ঠাঁই যেথা তব আসন বিরাজে॥$পরিশিষ্ট ১ - নৃত্যনাট্য মায়ার খেলা (nrityonatyo mayar khela)
কোন্ সে ঝড়ের ভুল ঝরিয়ে দিল ফুল,প্রথম যেমনি তরুণ মাধুরী মেলেছিল এ মুকুল।নব প্রভাতের তারাসন্ধ্যাবেলায় হয়েছে পথহারা।অমরাবতীর সুরযুবতীর এ ছিল কানের দুল।এ যে মুকুটশোভার ধন—হায় গো দরদী কেহ থাক যদি, শিরে দাও পরশন।এ কি স্রোতে যাবে ভেসে দূরদয়াহীন দেশে—জানি নে, কে জানে দিন-অবসানে কোন্‌খানে পাবে কূল॥$পরিশিষ্ট ১ - নৃত্যনাট্য মায়ার খেলা (nrityonatyo mayar khela)
শুভমিলনলগনে বাজুক বাঁশি,মেঘমুক্ত গগনে জাগুক হাসি।কত দুখে কত দূরে দূরে আঁধারসাগর ঘুরে ঘুরেসোনার তরী তীরে এল ভাসি।ওগো পুরবালা,আনো সাজিয়ে বরণডালা।যুগলমিলনমহোৎসবে শুভ শঙ্খরবেবসন্তের আনন্দ দাও উচ্ছ্বাসি॥$পরিশিষ্ট ১ - নৃত্যনাট্য মায়ার খেলা (nrityonatyo mayar khela)
আর নহে, আর নহে।বসন্তবাতাস কেন আর শুষ্ক ফুলে বহে।লগ্ন গেল বয়ে, সকল আশা লয়ে—এ কোন্ প্রদীপ জ্বালো! এ-যে বক্ষ আমার দহে।আমার কানন মরু হল—আজ এই সন্ধ্যা-অন্ধকারে সেথায় কী ফুল তোলো।কাহার ভাগ্য হতে বরণমালা হরণ করো—ভাঙা ডালি ভরো।মিলনমালার কন্টকভার কন্ঠে কি আর সহে॥$পরিশিষ্ট ১ - নৃত্যনাট্য মায়ার খেলা (nrityonatyo mayar khela)
ছিন্ন শিকল পায়ে নিয়ে ওরে পাখি,যা উড়ে,যা উড়ে,যা রে একাকী।বাজবে তোর পায়ে সেই বন্ধ,পাখাতে পাবি আনন্দ—দিশাহারা মেঘ যে গেল ডাকি।নির্মল দুঃখে যে সেই তো মুক্তি নির্মল শূন্যের প্রেমে।আত্মবিড়ম্বন দারুন লজ্জা, নিঃশেষে যাক সে থেমে।দুরাশার মরাবাঁচায় এতদিন ছিলি তোর খাঁচায়—ধূলিতলে যাবি রাখি॥$পরিশিষ্ট ১ - নৃত্যনাট্য মায়ার খেলা (nrityonatyo mayar khela)
যাক ছিঁড়ে,যাক ছিঁড়ে যাক মিথ্যার জাল।দুঃখের প্রাসাদে এলে আজি মুক্তির কাল।এই ভালো ওগো,এই ভালো—বিচ্ছেদবহ্নিশিখার আলো।নিষ্ঠুর সত্য করুক করুক বরদান—ঘুচে যাক ছলনার অন্তরাল।যাও প্রিয়,যাও তুমি যাও জয়রথে। বাধা দিব না পথে।বিদায় নেবার আগে মন তব স্বপ্ন হতে যেন জাগে—নির্মল হোক হোক সব জঞ্জাল॥$পরিশিষ্ট ১ - নৃত্যনাট্য মায়ার খেলা (nrityonatyo mayar khela)
আজ খেলা ভাঙার খেলা খেলবি আয়।সুখের বাসা ভেঙে ফেলবি আয়।মিলন-মালার বাঁধন তো টুটবে,ফাগুন-দিনের আজ স্বপন তো ছুটবে—উধাও মনের পাখা মেলবি আয়।অস্তগিরির ওই শিখর-চূড়েঝড়ের মেঘের আজ ধ্বজা উড়ে।কালবৈশাখীর হবে-যে নাচন—সাথে নাচুক তোর মরণ-বাঁচন,হাসি কাঁদন পায়ে ঠেলবি আয়॥$পরিশিষ্ট ১ - নৃত্যনাট্য মায়ার খেলা (nrityonatyo mayar khela)
দুঃখের যজ্ঞ-অনল-জ্বলনে জন্মে যে প্রেমদীপ্ত সে হেম—নিত্য সে নিঃসংশয়, গৌরব তার অক্ষয়।দুরাকাঙ্খার পরপারে বিরহতীর্থে করে বাসযেথা জ্বলে ক্ষুব্ধ হোমাগ্নিশিখায় চিরনৈরাশ,তৃষ্ণাদাহনমুক্ত অনুদিন অমলিন রয়।গৌরব তার অক্ষয়—অশ্রু-উৎস-জল-স্নান তাপস মৃত্যুঞ্জয়॥$পরিশিষ্ট ১ - নৃত্যনাট্য মায়ার খেলা (nrityonatyo mayar khela)
এখনো কেন সময় নাহি হলনাম-না-জানা অতিথি—আঘাত হানিলে না দুয়ারে,কহিলে না ‘দ্বার খোলো’।হাজার লোকের মাঝেরয়েছি একেলা যে,এসো আমার হঠাৎ-আলো—পরান চমকি তোলো।আঁধার-বাধা আমার ঘরে,জানি না কাঁদি কাহার তরে।চরণসেবার সাধনা আনো,সকল দেবার বেদনা আনো,নবীন প্রানের জাগরমন্ত্রকানে কানে বোলো।।$পরিশিষ্ট ২ - পরিশোধ (porishishto2 parishodh)
ধর্‌ ধর্‌ ওই চোর, ওই চোর।নই আমি নই চোর, নই চোর, নই চোর--অন্যায় অপবাদে আমারে ফেলো না ফাঁদে।ওই বটে, ওই চোর, ওই চোর, ওই চোর।$পরিশিষ্ট ২ - পরিশোধ (porishishto2 parishodh)
আহা মরি মরি,মহেন্দ্রনিন্দিতকান্তি উন্নতদর্শনকারে বন্দী করে আনেচোরের মতন কঠিন শৃঙ্খলে।শীঘ্র যা লো সহচরী, যা লো, যা লো--বল্‌ গে নগরপালে মোর নাম করি,শ্যামা ডাকিতেছে তারে।বন্দী সাথে লয়ে একবারআসে যেন আমার আলয়ে দয়া করি॥$পরিশিষ্ট ২ - পরিশোধ (porishishto2 parishodh)
তোমাদের এ কী ভ্রান্তি--কে ওই পুরুষ দেবকান্তি,প্রহরী, মরি মরি।এমন করে কি ওকে বাঁধে।দেখে যে আমার প্রাণ কাঁদে।বন্দী করেছ কোন্‌ দোষে।$পরিশিষ্ট ২ - পরিশোধ (porishishto2 parishodh)
সুন্দরের বন্ধন নিষ্ঠুরের হাতেঘুচাবে কে।নিঃসহায়ের অশ্রুবারি পীড়িতের চক্ষেমুছাবে কে।আর্তের ক্রন্দনে হেরো ব্যথিত বসুন্ধরা,অন্যায়ের আক্রমণে বিষবাণে জর্জরা--প্রবলের উৎপীড়নে কে বাঁচাব দুর্বলেরে,অপমানিতেরে কার দয়া বক্ষে লবে ডেকে।$পরিশিষ্ট ২ - পরিশোধ (porishishto2 parishodh)
এ কী খেলা হে সুন্দরী,কিসের এ কৌতুক।দাও অপমান-দুখ--মোরে নিয়ে কেন, কেন এ কৌতুক।নহে নহে, এ নহে কৌতুক।মোর অঙ্গের স্বর্ণ-অলংকারসঁপি দিয়া শৃঙ্খল তোমারনিতে পারি নিজ দেহে।তব অপমানে মোরঅন্তরাত্মা আজি অপমানে মানে।$পরিশিষ্ট ২ - পরিশোধ (porishishto2 parishodh)
চুরি হয়ে গেছে রাজকোষে,চোর চাই যে করেই হোক।হোক-না সে যেই-কোনো লোক, চোর চাই।নহিলে মোদের যাবে মান!নির্দোষী বিদেশীর রাখো প্রাণ,দুই দিন মাগিনু সময়।রাখিব তোমার অনুনয়;দুই দিন কারাগারে রবে,তার পর যা হয় তা হবে।$পরিশিষ্ট ২ - পরিশোধ (porishishto2 parishodh)
কান্নাহাসির-দোল-দোলানো পৌষ-ফাগুনের পালা,তারি মধ্যে চিরজীবন বইব গানের ডালা--এই কি তোমার খুশি, আমায় তাই পরালে মালাসুরের-গন্ধ-ঢালা?।তাই কি আমার ঘুম ছুটেছে, বাঁধ টুটেছে মনে,খ্যাপা হাওয়ার ঢেউ উঠেছে চিরব্যথার বনে,কাঁপে আমার দিবানিশার সকল আঁধার আলা!এই কি তোমার খুশি, আমায় তাই পরালে মালাসুরের-গন্ধ-ঢালা?।রাতের বাসা হয় নি বাঁধা দিনের কাজে ত্রুটি,বিনা কাজের সেবার মাঝে পাই নে আমি ছুটি।শান্তি কোথায় মোর তরে হায় বিশ্বভুবন-মাঝে,অশান্তি যে আঘাত করে তাই তো বীণা বাজে।নিত্য রবে প্রাণ-পোড়ানো গানের আগুন জ্বালা--এই কি তোমার খুশি, আমায় তাই পরালে মালাসুরের-গন্ধ-ঢালা?।$পূজা (pooja)
আমি তোমায় যত শুনিয়েছিলাম গানতার বদলে আমি চাই নে কোনো দান ॥ভুলবে সে গান যদি নাহয় যেয়ো ভুলেউঠবে যখন তারা সন্ধ্যসাগরকূলে,তোমার সভায় যবে করব অবসানএই ক'দিনের শুধু এই ক'টি মোর তান ॥তোমার গান যে কত শুনিয়েছিলে মোরেসেই কথাটি তুমি ভুলবে কেমন করে?সেই কথাটি, কবি, পড়বে তোমার মনেবর্ষামুখর রাতে, ফাগুন-সমীরণে--এইটুকু মোর শুধু রইল অভিমানভুলতে সে কি পার ভুলিয়েছ মোর প্রাণ ॥$পূজা (pooja)
তুমি কেমন করে গান কর হে গুণী,অবাক হয়ে শুনি, কেবল শুনি।সুরের আলো ভুবন ফেলে ছেয়ে,সুরের হাওয়া চলে গগন বেয়ে,পাষাণ টুটে ব্যাকুল বেগে ধেয়ে,বহিয়া যায় সুরের সুরধুনী।মনে করি অমনি সুরে গাই,কণ্ঠে আমার সুর খুঁজে না পাই।কইতে কী চাই, কইতে কথা বাধে;হার মেনে যে পরান আমার কাঁদে;আমায় তুমি ফেলেছ কোন্‌ ফাঁদেচৌদিকে মোর সুরের জাল বুনি!$পূজা (pooja)
তোমার সুরের ধারা ঝরে যেথায় তারি পারেদেবে কি গো বাসা আমায় একটি ধারে?।আমি শুনব ধ্বনি কানে,আমি ভরব ধ্বনি প্রাণে,সেই ধ্বনিতে চিত্তবীণায় তার বাঁধিব বারে বারে ॥আমার নীরব বেলা সেই তোমারি সুরে সুরেফুলের ভিতর মধুর মতো উঠবে পুরে।আমার দিন ফুরাবে যবে,যখন রাত্রি আঁধার হবে,হৃদয়ে মোর গানের তারা উঠবে ফুটে সারে সারে ॥$পূজা (pooja)
তোমার বীণা আমার মনোমাঝেকখনো শুনি, কখনো ভুলি, কখনো শুনি না যে ॥আকাশ যবে শিহরি উঠে গানেগোপন কথা কহিতে থাকে ধরার কানে কানে--তাহার মাঝে সহসা মাতে বিষম কোলাহলেআমার মনে বাঁধনহারা স্বপন দলে দলে।হে বীণাপাণি, তোমার সভাতলেআকুল হিয়া উন্মাদিয়া বেসুর হয়ে বাজে ॥তোমার বানী কখনো শুনি কখনো শুনি না যে॥চলিতেছিনু তব কমলবনে,পথের মাঝে ভুলালো পথ উতলা সমীরণে।তোমার সুর ফাগুনরাতে জাগে,তোমার সুর অশোকশাখে অরুণরেণুরাগে।সে সুর বাহি চলিতে চাহি আপন-ভোলা মনেগুঞ্জরিত-ত্বরিত-পাখা মধুকরের সনে।কুহেলী কেন জড়ায় আবরণে--আঁধারে আলো আবিল করে, আঁখি যে মরে লাজে,তোমার বানী কখনো শুনি কখনো শুনি না যে॥$পূজা (pooja)
তুমি যে সুরের আগুন লাগিয়ে দিলে মোর প্রাণে,এ আগুন ছড়িয়ে গেল সব খানে॥যত সব মরা গাছের ডালে ডালেনাচে আগুন তালে তালে রে,আকাশে হাত তোলে সে কার পানে ॥আঁধারের তারা যত অবাক্‌ হয়ে রয় চেয়ে,কোথাকার পাগল হাওয়া বয় ধেয়ে।নিশীথের বুকের মাঝে এই-যে অমলউঠল ফুটে স্বর্ণকমল,আগুনের কী গুণ আছে কে জানে ॥$পূজা (pooja)
তোমার নয়ন আমায় বারে বারে বলেছে গান গাহিবারে ॥ফুলে ফুলে তারায় তারায়বলেছে সে কোন্‌ ইশারায়দিবস-রাতির মাঝ-কিনারায় ধূসর আলোয় অন্ধকারে।গাই নে কেন কী কব তা,কেন আমার আকুলতা--ব্যথার মাঝে লুকায় কথা, সুর যে হারাই অকূল পারে ॥যেতে যেতে গভীর স্রোতে ডাক দিয়েছ তরী হতে।ডাক দিয়েছ ঝড়-তুফানেবোবা মেঘের বজ্রগানে,ডাক দিয়েছ মরণপানে শ্রাবণরাতের উতল ধারে।যাই নে কেন জান না কি--তোমার পানে মেলে আঁখিকূলের ঘাটে বসে থাকি, পথ কোথা পাই পারাবারে ॥$পূজা (pooja)
গানে গানে তব বন্ধন যাক টুটেরুদ্ধবাণীর অন্ধকারে কাঁদন জেগে উঠে ॥বিশ্বকবির চিত্তমাঝে ভুবনবীণা যেথায় বাজেজীবন তোমার সুরের ধারায় পড়ুক সেথায় লুটে ॥ছন্দ তোমার ভেঙে গিয়ে দ্বন্দ্ব বাধায় প্রাণে,অন্তরে আর বাহিরে তাই তান মেলে না তানে।সুরহারা প্রাণ বিষম বাধা-- সেই তো আঁধি, সেই তো ধাঁধা--গান-ভোলা তুই গান ফিরে নে, যাক সে আপদ ছুটে ॥$পূজা (pooja)
আমার সুরে লাগে তোমার হাসি,যেমন ঢেউয়ে ঢেউয়ে রবির কিরণ দোলে আসি ॥দিবানিশি আমিও যে ফিরি তোমার সুরের খোঁজে,হঠাৎ এ মন ভোলায় কখন তোমার বাঁশি ॥আমার সকল কাজই রইল বাকি, সকল শিক্ষা দিলেম ফাঁকি।আমার গানে তোমায় ধরব ব'লে উদাস হয়ে যাই যে চলে,তোমার গানে ধরা দিতে ভালোবাসি ॥$পূজা (pooja)
অরূপ, তোমার বাণীঅঙ্গে আমার চিত্তে আমার মুক্তি দিক্‌ সে আনি ॥নিত্যকালের উৎসব তব বিশ্বের দীপালিকা--আমি শুধু তারি মাটির প্রদীপ, জ্বালাও তাহার শিখানির্বাণহীন আলোকদীপ্ত তোমার ইচ্ছাখানি ॥যেমন তোমার বসন্তবায় গীতলেখা যায় লিখেবর্ণে বর্ণে পুষ্পে পর্ণে বনে বনে দিকে দিকেতেমনি আমার প্রাণের কেন্দ্রে নিশ্বাস দাও পুরে,শূন্য তাহার পূর্ণ করিয়া ধন্য করুক সুরে--বিঘ্ন তাহার পুণ্য করুক তব দক্ষিণপাণি ॥$পূজা (pooja)
আমার বেলা যে যায় সাঁঝ-বেলাতেতোমার সুরে সুরে সুর মেলাতে ॥একতারাটির একটি তারে গানের বেদন বইতে নারে,তোমার সাথে বারে বারে হার মেনেছি এই খেলাতেতোমার সুরে সুরে সুর মেলাতে ॥আমার এ তার বাঁধা কাছের সুরে,ওই বাঁশি যে বাজে দূরে।গানের লীলার সেই কিনারে যোগ দিতে কি সবাই পারেবিশ্বহৃদয়পারাবারে রাগরাগিণীর জাল ফেলাতে--তোমার সুরে সুরে সুর মেলাতে?।$পূজা (pooja)
জীবনমরণের সীমানা ছাড়ায়ে,বন্ধু হে আমার, রয়েছ দাঁড়ায়ে ॥এ মোর হৃদয়ের বিজন আকাশেতোমার মহাসন আলোতে ঢাকা সে,গভীর কী আশায় নিবিড় পুলকেতাহার পানে চাই দু বাহু বাড়ায়ে ॥নীরব নিশি তব চরণ নিছায়েআঁধার-কেশভার দিয়েছে বিছায়ে।আজি এ কোন্‌ গান নিখিল প্লাবিয়াতোমার বীণা হতে আসিল নাবিয়া!ভুবন মিলে যায় সুরের রণনে,গানের বেদনায় যাই যে হারায়ে ॥$পূজা (pooja)
যারা কথা দিয়ে তোমার কথা বলেতারা কথার বেড়া গাঁথে কেবল দলের পরে দলে ॥একের কথা আরেবুঝতে নাহি পারে,বোঝায় যত কথার বোঝা ততই বেড়ে চলে ॥যারা কথা ছেড়ে বাজায় শুধু সুরতাদের সবার সুরে সবাই মেলে নিকট হতে দূর।বোঝে কি নাই বোঝেথাকে না তার খোঁজে,বেদন তাদের ঠেকে গিয়ে তোমার চরণতলে ॥$পূজা (pooja)
তোমারি ঝরনাতলার নির্জনেমাটির এই কলস আমার ছাপিয়ে গেল কোন্‌ ক্ষণে ॥রবি ওই অস্তে নামে শৈলতলে,বলাকা কোন্‌ গগনে উড়ে চলে--আমি এই করুণ ধারার কলকলেনীরবে কান পেতে রই আনমনেতোমারি ঝরনাতলার নির্জনে ॥দিনে মোর যা প্রয়োজন বেড়াই তারি খোঁজ করে,মেটে বা নাই মেটে তা ভাবব না আর তার তরেসারাদিন অনেক ঘুরে দিনের শেষেএসেছি সকল চাওয়ার বাহির-দেশে,নেব আজ অসীম ধারার তীরে এসেপ্রয়োজন ছাপিয়ে যা দাও সেই ধনেতোমারি ঝরনাতলার নির্জনে ॥$পূজা (pooja)
তোমার কাছে এ বর মাগি, মরণ হতে যেন জাগিগানের সুরে ॥যেমনি নয়ন মেলি যেন মাতার স্তন্যসুধা-হেননবীন জীবন দেয় গো পুরে গানের সুরে ॥সেথায় তরু তৃণ যতমাটির বাঁশি হতে ওঠে গানের মতো।আলোক সেথা দেয় গো আনিআকাশের আনন্দবাণী,হৃদয়মাঝে বেড়ায় ঘুরে গানের সুরে ॥$পূজা (pooja)
কূল থেকে মোর গানের তরী দিলেম খুলে,সাগর-মাঝে ভাসিয়ে দিলেম পালটি তুলে ॥যেখানে ঐ কোকিল ডাকে ছায়াতলেসেখানে নয়,যেখানে ঐ গ্রামের বধূ আসে জলেসেখানে নয়,যেখানে নীল মরণলীলা উঠছে দুলেসেখানে মোর গানের তরী দিলেম খুলে ॥এবার, বীণা, তোমায় আমায় আমরা একা--অন্ধকারে নাইবা কারে গেল দেখা॥কুঞ্জবনের শাখা হতে যে ফুল তোলেসে ফুল এ নয়,বাতায়নের লতা হতে যে ফুল দোলেসে ফুল এ নয়--দিশাহারা আকাশ-ভরা সুরের ফুলেসেই দিকে মোর গানের তরী দিলেম খুলে ॥$পূজা (pooja)
কেন তোমরা আমায় ডাকো, আমার মন না মানে।পাই নে সময় গানে গানে ॥পথ আমারে শুধায় লোকে, পথ কি আমার পড়ে চোখে,চলি যে কোন্‌ দিকের পানে গানে গানে ॥দাও না ছুটি, ধর ত্রুটি, নিই নে কানে।মন ভেসে যায় গানে গানে।আজ যে কুসুম-ফোটার বেলা, আকাশে আজ রঙের মেলা,সকল দিকেই আমায় টানে গানে গানে ॥$পূজা (pooja)
দাঁড়িয়ে আছ তুমি আমার গানের ও পারে--আমার সুরগুলি পায় চরণ, আমি পাই নে তোমারে ॥বাতাস বহে মরি মরি, আর বেঁধে রেখো না তরী--এসো এসো পার হয়ে মোর হৃদয়মাঝারে ॥তোমার সাথে গানের খেলা দূরের খেলা যে,বেদনাতে বাঁশি বাজায় সকল বেলা যে।কবে নিয়ে আমার বাঁশি বাজাবে গো আপনি আসিআনন্দময় নীরব রাতের নিবিড় আঁধারে ॥$পূজা (pooja)
রাজপুরীতে বাজায় বাঁশি বেলাশেষের তান।পথে চলি, শুধায় পথিক 'কী নিলি তোর দান' ॥দেখাব যে সবার কাছে এমন আমার কী-বা আছে,সঙ্গে আমার আছে শুধু এই কখানি গান ॥ঘরে আমার রাখতে যে হয় বহু লোকের মন--অনেক বাঁশি, অনেক কাঁসি, অনেক আয়োজন।বঁধুর কাছে আসার বেলায় গানটি শুধু নিলেম গলায়,তারি গলার মাল্য ক'রে করব মূল্যবান ॥$পূজা (pooja)
জাগ' জাগ' রে জাগ' সঙ্গীত--চিত্ত অম্বর কর তরঙ্গিত,নিবিড়নন্দিত প্রেমকম্পিত হৃদয়কুঞ্জবিতানে ॥মুক্তবন্ধন সপ্তসুর তব করুক বিশ্ববিহার,সূর্যশশিনক্ষত্রলোকে করুক হর্ষ প্রচার।তানে তানে প্রাণে প্রাণে গাঁথ' নন্দনহার।পূর্ণ কর' রে গগন-অঙ্গন তাঁর বন্দনগানে ॥$পূজা (pooja)
হেথা যে গান গাইতে আসা আমারহয় নি সে গান গাওয়া--আজো কেবলি সুর সাধা, আমারকেবল গাইতে চাওয়া।আমার লাগে নাই সে সুর, আমারবাঁধে নাই সে কথা,শুধু প্রাণেরই মাঝখানে আছেগানের ব্যাকুলতা।আজো ফোটে নাই সে ফুল, শুধুবহেছে এক হাওয়া।আমি দেখি নাই তার মুখ, আমিশুনি নাই তার বাণী,কেবল শুনি ক্ষণে ক্ষণে তাহারপায়ের ধ্বনিখানি।আমার দ্বারের সমুখ দিয়ে সে জনকরে আসা-যাওয়া।শুধু আসন পাতা হল আমারসারাটি দিন ধ'র--ঘরে হয় নি প্রদীপ জ্বালা, তারেডাকব কেমন ক'রে।আছি পাবার আশা নিয়ে, তারেহয় নি আমারা পাওয়া।$পূজা (pooja)
আমি হেথায় থাকি শুধু গাইতে তোমার গান,দিয়ো তোমার জগৎ-সভায় এইটুকু মোর স্থান ॥আমি তোমার ভুবন-মাঝে লাগি নি, নাথ, কোনো কাজে--শুধু কেবল সুরে বাজে অকাজের এই প্রাণ ॥নিশায় নীরব দেবালয়ে তোমার আরাধন,তখন মোরে আদেশ কোরো গাইতে হে রাজন।ভোরে যখন আকাশ জুড়ে বাজবে বীণা সোনার সুরেআমি যেন না রই দূরে, এই দিয়ো মোর মান ॥$পূজা (pooja)
সুর ভুলে যেই ঘুরে বেড়াই কেবল কাজেবুকে বাজে তোমার চোখের ভর্ৎসনা যে ॥উধাও আকাশ উদার ধরা সুনীল-শ্যামল-সুধায়-ভরামিলায় দূরে, পরশ তাদের মেলে না যে--বুকে বাজে তোমার চোখের ভর্ৎসনা যে ॥বিশ্ব যে সেই সুরের পথের হাওয়ায় হাওয়ায়চিত্ত আমার ব্যাকুল করে আসা-যাওয়ায়।তোমায় বসাই এ-হেন ঠাঁই ভুবনে মোর আর-কোথা নাই,মিলন হবার আসন হারাই আপন-মাঝে--বুকে বাজে তোমার চোখের ভর্ৎসনা যে ॥$পূজা (pooja)
গানের সুরের আসনখানি পাতি পথের ধারে।ওগো পথিক, তুমি এসে বসবে বারে বারে ॥ঐ যে তোমার ভোরের পাখি নিত্য করে ডাকাডাকি,অরুণ-আলোর খেয়ায় যখন এস ঘাটের পারে,মোর প্রভাতীর গানখানিতে দাঁড়াও আমার দ্বারে ॥আজ সকালে মেঘের ছায়া লুটিয়ে পড়ে বনে,জল ভরেছে ঐ গগনের নীল নয়নের কোণে।আজকে এলে নতুন বেশে তালের বনে মাঠের শেষে,অমনি চলে যেয়ো নাকো গোপনসঞ্চারে।দাঁড়িয়ো আমার মেঘলা গানের বাদল-অন্ধকারে ॥$পূজা (pooja)
গানের ভিতর দিয়ে যখন দেখি ভুবনখানিতখন তারে চিনি আমি, তখন তারে জানি।তখন তারি আলোর ভাষায় আকাশ ভরে ভালোবাসায়,তখন তারি ধুলায় ধুলায় জাগে পরম বাণী ॥তখন সে যে বাহির ছেড়ে অন্তরে মোর আসে,তখন আমার হৃদয় কাঁপে তারি ঘাসে ঘাসে।রূপের রেখা রসের ধারায় আপন সীমা কোথায় হারায়,তখন দেখি আমার সাথে সবার কানাকানি ॥$পূজা (pooja)
খেলার ছলে সাজিয়ে আমার গানের বাণীদিনে দিনে ভাসাই দিনের তরীখানি ॥স্রোতের লীলায় ভেসে ভেসে সুদূরে কোন্‌ অচিন দেশেকোনো ঘাটে ঠেকবে কিনা নাহি জানি ॥নাহয় ডুবে গেলই, নাহয় গেলই বা।নাহয় তুলে লও গো, নাহয় ফেলোই বা।হে অজানা, মরি মরি, উদ্দেশে এই খেলা করি,এই খেলাতেই আপন-মনে ধন্য মানি ॥$পূজা (pooja)
যতখন তুমি আমায় বসিয়ে রাখ বাহির-বাটেততখন গানের পরে গান গেয়ে মোর প্রহর কাটে ॥যবে শুভক্ষণে ডাক পড়ে সেই ভিতর-সভার মাঝেএ গান লাগবে বুঝি কাজেতোমার সুরের রঙের রঙিন নাটে ॥তোমার ফাগুনদিনের বকুল চাঁপা, শ্রাবণদিনের কেয়া,তাই দেখে তো শুনি তোমার কেমন যে তান দে'য়া।আমি উতল প্রাণে আকাশ-পানে হৃদয়খানি তুলিবীণায় বেঁধেছি গানগুলিতোমার সাঁঝ-সকালের সুরের ঠাটে ॥$পূজা (pooja)
আমার যে গান তোমার পরশ পাবেথাকে কোথায় গহন মনের ভাবে?।সুরে সুরে খুঁজি তারে অন্ধকারে,আমার যে আঁখিজল তোমার পায়ে নাবেথাকে কোথায় গহন মনের ভাবে?।যখন শুষ্ক প্রহর বৃথা কাটাইচাহি গানের লিপি তোমায় পাঠাই।কোথায় দুঃখসুখের তলায় সুর যে পলায়,আমার যে শেষ বাণী তোমার দ্বারে যাবেথাকে কোথায় গহন মনের ভাব?।$পূজা (pooja)
গানের ঝরনাতলায় তুমি সাঁঝের বেলায় এলে।দাও আমারে সোনার-বরন সুরের ধারা ঢেলে ॥যে সুর গোপন গুহা হতে ছুটে আসে আকুল স্রোতে,কান্নাসাগর-পানে যে যায় বুকের পাথর ঠেলে ॥যে সুর উষার বাণী বয়ে আকাশে যায় ভেসে,রাতের কোলে যায় গো চলে সোনার হাসি হেসে।যে সুর চাঁপার পেয়ালা ভ'রে দেয় আপনায় উজাড় ক'রে,যায় চলে যায় চৈত্রদিনের মধুর খেলা খেলে ॥$পূজা (pooja)
কণ্ঠে নিলেম গান, আমার শেষ পারানির কড়ি--একলা ঘাটে রইব না গো পড়ি ॥আমার সুরের রসিক নেয়েতারে ভোলাব গান গেয়ে,পারের খেয়ায় সেই ভরসায় চড়ি ॥পার হব কি নাই হব তার খবর কে রাখে--দূরের হাওয়ায় ডাক দিল এই সুরের পাগলাকে।ওগো তোমরা মিছে ভাব',আমি যাবই যাবই যাব--ভাঙল দুয়ার, কাটল দড়াদড়ি ॥$পূজা (pooja)
আমার ঢালা গানের ধারা সেই তো তুমি পিয়েছিলে,আমার গাঁথা স্বপন-মালা কখন চেয়ে নিয়েছিলে ॥মন যবে মোর দূরে দূরেফিরেছিল আকাশ ঘুরেতখন আমার ব্যথার সুরেআভাস দিয়ে গিয়েছিলে ॥যবে বিদায় নিয়ে যাব চলেমিলন-পালা সাঙ্গ হলেশরৎ-আলোয় বাদল-মেঘেএই কথাটি রইবে লেগে--এই শ্যামলে এই নীলিমায়আমায় দেখা দিয়েছিলে ॥$পূজা (pooja)
কবে আমি বাহির হলেম তোমারি গান গেয়ে--সে তো আজকে নয় সে আজকে নয়।ভুলে গেছি কবে থেকে আসছি তোমায় চেয়েসে তো আজকে নয় সে আজকে নয়।ঝরনা যেমন বাহিরে যায়, জানে না সে কাহারে চায়,তেমনি করে ধেয়ে এলেম জীবনধারা বেয়ে--সে তো আজকে নয় সে আজকে নয়।কতই নামে ডেকেছি যে, কতই ছবি এঁকেছি যে,কোন্‌ আনন্দে চলেছি, তার ঠিকানা না পেয়ে--সে তো আজকে নয় সে আজকে নয়।পুষ্প যেমন আলোর লাগি না জেনে রাত কাটায় জাগি,তেমনি তোমার আশায় আমার হৃদয় আছে ছেয়ে--সে তো আজকে নয় সে আজকে নয়॥$পূজা (pooja)
তোমায় আমায় মিলন হবে ব'লে আলোয় আকাশ ভরা।তোমায় আমায় মিলন হবে ব'লে ফুল্ল শ্যামল ধরা ॥তোমায় আমায় মিলন হবে ব'লেরাত্রি জাগে জগৎ লয়ে কোলে,উষা এসে পূর্বদুয়ার খোলে কলকণ্ঠস্বরা ॥চলছে ভেসে মিলন-আশা-তরী অনাদিস্রোত বেয়ে।কত কালের কুসুম উঠে ভরি বরণডালি ছেয়ে।তোমায় আমায় মিলন হবে ব'লেযুগে যুগে বিশ্বভুবনতলেপরান আমার বধূর বেশে চলে চিরস্বয়ম্বরা ॥$পূজা (pooja)
তুমি একলা ঘরে বসে বসে কী সুর বাজালেপ্রভু, আমার জীবনে!তোমার পরশরতন গেঁথে গেঁথে আমায় সাজালেপ্রভু, গভীর গোপনে ॥দিনের আলোর আড়াল টানি কোথায় ছিলে নাহি জানি,অস্তরবির তোরণ হতে চরণ বাড়ালেআমার রাতের স্বপনে ॥আমার হিয়ায় হিয়ায় বাজে আকুল আঁধার যামিনী,সে যে তোমার বাঁশরি।আমি শুনি তোমার আকাশপারের তারার রাগিণী,আমার সকল পাশরি।কানে আসে আশার বাণী-- খোলা পাব দুয়ারখানিরাতের শেষে শিশির-ধোওয়া প্রথম সকালেতোমার করুণ কিরণে ॥$পূজা (pooja)
প্রভু, তোমার বীণা যেমনি বাজেআঁধার-মাঝেঅমনি ফোটে তারা।যেন সেই বীণাটি গভীর তানেআমার প্রাণেবাজে তেমনিধারা ॥তখন নূতন সৃষ্টি প্রকাশ হবেকী গৌরবেহৃদয়-অন্ধকারে।তখন স্তরে স্তরে আলোকরাশিউঠবে ভাসিচিত্তগগনপারে ॥তখন তোমারি সৌন্দর্যছবি,ওগো কবি,আমায় পড়বে আঁকা--তখন বিস্ময়ের রবে না সীমা,ওই মহিমাআর যাবে না ঢাকা।তখন তোমারি প্রসন্ন হাসিপড়বে আসিনবজীবন-'পরে।তখন আনন্দ-অমৃতে তবধন্য হবচিরদিনের তরে ॥$পূজা (pooja)
শুধু তোমার বাণী নয় গো, হে বন্ধু, হে প্রিয়,মাঝে মাঝে প্রাণে তোমার পরশখানি দিয়ো ॥সারা পথের ক্লান্তি আমার সারা দিনের তৃষাকেমন করে মেটাব যে খুঁজে না পাই দিশা--এ আধার যে পূর্ণ তোমায় সেই কথা বলিয়ো ॥হৃদয় আমার চায় যে দিতে, কেবল নিতে নয়,বয়ে বয়ে বেড়ায় সে তার যা-কিছু সঞ্চয়।হাতখানি ওই বাড়িয়ে আনো, দাও গো আমার হাতে--ধরব তারে, ভরব তারে, রাখব তারে সাথে,একলা পথের চলা আমার করব রমণীয় ॥$পূজা (pooja)
তোমার সুর শুনায়ে যে ঘুম ভাঙাও সে ঘুম আমার রমণীয়--জাগরণের সঙ্গিনী সে, তারে তোমার পরশ দিয়ো ॥অন্তরে তার গভীর ক্ষুধা, গোপনে চায় আলোকসুধা,আমার রাতের বুকে সে যে তোমার প্রাতের আপন প্রিয় ॥তারি লাগি আকাশ রাঙা আঁধার-ভাঙা অরুণরাগে,তারি লাগি পাখির গানে নবীন আশার আলাপ জাগে।নীরব তোমার চরণধ্বনি শুনায় তারে আগমনী,সন্ধ্যবেলার কুঁড়ি তারে সকালবেলায় তুলে নিয়ো ॥$পূজা (pooja)
মোর প্রভাতের এই প্রথম খনের কুসুমখানিতুমি জাগাও তারে ওই নয়নের আলোক হানি ॥সে যে দিনের বেলায় করবে খেলা হাওয়ায় দুলে,রাতের অন্ধকারে নেবে তারে বক্ষে তুলে--ওগো তখনি তো গন্ধে তাহার ফুটবে বাণী ॥আমার বীণাখানি পড়ছে আজি সবার চোখে,হেরো তারগুলি তার দেখছে গুনে সকল লোকে।ওগো কখন সে যে সভা ত্যেজে আড়াল হবে,শুধু সুরটুকু তার উঠবে বেজে করুণ রবে--যখন তুমি তারে বুকের 'পরে লবে টানি ॥$পূজা (pooja)
মোর হৃদয়ের গোপন বিজন ঘরেএকেলা রয়েছ নীরব শয়ন-'পরে--প্রিয়তম হে, জাগো জাগো জাগো ॥রুদ্ধ দ্বারের বাহিরে দাঁড়ায়ে আমিআর কতকাল এমনে কাটিবে স্বামী--প্রিয়তম হে, জাগো জাগো জাগো ॥রজনীর তারা উঠেছে গগন ছেয়ে,আছে সবে মোর বাতায়ন পানে চেয়ে--প্রিয়তম হে, জাগো জাগো জাগো।জীবনে আমার সঙ্গীত দাও আনি,নীরব রেখো না তোমার বীণার বাণী--প্রিয়তম হে, জাগো জাগো জাগো ॥মিলাব নয়ন তব নয়নের সাথে,মিলাব এ হাত তব দক্ষিণহাতে--প্রিয়তম হে, জাগো জাগো জাগো।হৃদয়পাত্র সুধায় পূর্ণ হবে,তিমির কাঁপিবে গভীর আলোর রবে--প্রিয়তম হে, জাগো জাগো জাগো ॥$পূজা (pooja)
এত আলো জ্বালিয়েছ এই গগনেকী উৎসবের লগনে॥সব আলোটি কেমন ক'রে ফেল আমার মুখের 'পরে,তুমি আপনি থাকো আলোর পিছনে ॥প্রেমটি যেদিন জ্বালি হৃদয়-গগনেকী উৎসবের লগনেসব আলো তার কেমন ক'রে পড়ে তোমার মুখের 'পরে,আমি আপনি পড়ি আলোর পিছনে ॥$পূজা (pooja)
মালা হতে খসে-পড়া ফুলের একটি দলমাথায় আমার ধরতে দাও গো ধরতে দাও।ওই মাধুরী-সরোবরের নাই যে কোথাও তল--হোথায় আমায় ডুবতে দাও গো, মরতে দাও॥দাও গো মুছে আমার ভালে অপমানের লিখা,নিভৃতে আজ বন্ধু, তোমার আপন হাতের টিকাললাটে মোর পরতে দাও গো পরতে দাও॥বহুক তোমার ঝড়ের হাওয়া আমার ফুলবনে,শুকনো পাতা মলিন কুসুম ঝরতে দাও।পথ জুড়ে যা পড়ে আছে আমার এ জীবনেদাও গো তাদের সরতে দাও গো, সরতে দাও।তোমার মহাভান্ডারেতে আছে অনেক ধন,কুড়িয়ে বেড়াই মুঠা ভ'রে, ভরে না তায় মন--অন্তরেতে জীবন আমার ভরতে দাও॥$পূজা (pooja)
কার হাতে এই মালা তোমার পাঠালেআজ ফাগুন দিনের সকালে।তার বর্ণে তোমার নামের রেখা,গন্ধে তোমার ছন্দ লেখা,সেই মালাটি বেঁধেছি মোর কপালেআজ ফাগুন দিনের সকালেগানটি তোমার চলে এল আকাশেআজ ফাগুন দিনের বাতাসে।ওগো আমার নামটি তোমার সুরেকেমন করে দিলে জুড়েলুকিয়ে তুমি ওই গানেরি আড়ালে,আজ ফাগুন দিনের সকালে।$পূজা (pooja)
বল তো এইবারের মতোপ্রভু, তোমার আঙিনাতে তুলি আমার ফসল যত ॥কিছু-বা ফল গেছে ঝরে, কিছু-বা ফল আছে ধরে,বছর হয়ে এল গত--রোদের দিনে ছায়ায় বসে বাজায় বাঁশি রাখাল যত ॥হুকুম তুমি কর যদিচৈত্র-হাওয়ায় পাল তুলে দিই-- ওই-যে মেতে ওঠে নদী।পার ক'রে নিই ভরা তরী, মাঠের যা কাজ সারা করি,ঘরের কাজে হই গো রত--এবার আমার মাথার বোঝা পায়ে তোমার করি নত ॥$পূজা (pooja)
তোমায় নতুন করেই পাব বলে হারাই ক্ষণে ক্ষণও মোর ভালোবাসার ধন।দেখা দেবে বলে তুমি হও যে অদর্শন,ও মোর ভালোবাসার ধন॥ওগো তুমি আমার নও আড়ালের, তুমি আমার চিরকালের--ক্ষণকালের লীলার স্রোতে হও যে নিমগন,ও মোর ভালোবাসার ধন॥আমি তোমায় যখন খুঁজে ফিরি ভয়ে কাঁপে মন--প্রেমে আমার ঢেউ লাগে তখন।তোমার শেষ নাহি, তাই শূন্য সেজে শেষ করে দাও আপনাকে যে,ওই হাসিরে দেয় ধুয়ে মোর বিরহের রোদন,ও মোর ভালোবাসার ধন॥$পূজা (pooja)
দুঃখের বরষায় চক্ষের জল যেই নামলবক্ষের দরজায় বন্ধুর রথ সেই থামল ॥মিলনের পাত্রটি পূর্ণ যে বিচ্ছেদ -বেদনায়;অর্পিনু হাতে তার, খেদ নাই আর মোর খেদ নাই ॥বহুদিনবঞ্চিত অন্তরে সঞ্চিত কী আশা,চক্ষের নিমেষেই মিটল সে পরশের তিয়াষা।এত দিনে জানলেম যে কাঁদন কাঁদলেম সে কাহার জন্য।ধন্য এ জাগরণ, ধন্য এ ক্রন্দন, ধন্য রে ধন্য ॥$পূজা (pooja)
ধীরে বন্ধু ধীরে ধীরেচলো তোমার বিজন মন্দিরে।জানি নে পথ, নাই যে আলো,ভিতর বাহির কালোয় কালো,তোমার চরণশব্দ বরণ করেছিআজ এই অরণ্যগভীরে।ধীরে বন্ধু ধীরে ধীরে।চলো অন্ধকারের তীরে তীরে।চলব আমি নিশীথরাতেতোমার হাওয়ার ইশারাতে,তোমার বসনগন্ধ বরণ করেছিআজ এই বসন্তসমীরে॥$পূজা (pooja)
এবার আমায় ডাকলে দূরেসাগর-পারের গোপন পুরে ॥বোঝা আমার নামিয়েছি যে, সঙ্গে আমায় নাও গো নিজে,স্তব্ধ রাতের স্নিগ্ধ সুধা পান করাবে তৃষ্ণাতুরে ॥আমার সন্ধ্যাফুলের মধুএবার যে ভোগ করবে বঁধু।তারার আলোর প্রদীপখানি প্রাণে আমার জ্বালবে আনি,আমার যত কথা ছিল ভেসে যাবে তোমার সুরে ॥$পূজা (pooja)
সে দিনে আপদ আমার যাবে কেটেপুলকে হৃদয় যেদিন পড়বে ফেটে ॥তখন তোমার গন্ধ তোমার মধু আপনি বাহির হবে বঁধু হে,তারে আমার ব'লে ছলে বলে কে বলো আর রাখবে এঁটে ॥আমারে নিখিল ভুবন দেখছে চেয়ে রাত্রিদিবা।আমি কি জানি নে তার অর্থ কিবা!তারা যে জানে আমার চিত্তকোষে অমৃতরূপ আছে বসে গো--তারেই প্রকাশ করি, আপনি মরি, তবে আমার দুঃখ মেটে ॥$পূজা (pooja)
আমার হিয়ার মাঝে লুকিয়ে ছিলে দেখতে আমি পাই নি।তোমায় দেখতে আমি পাই নি।বাহির-পানে চোখ মেলেছি, আমার হৃদয়-পানে চাই নি ॥আমার সকল ভালোবাসায় সকল আঘাত সকল আশায়তুমি ছিলে আমার কাছে, তোমার কাছে যাই নি ॥তুমি মোর আনন্দ হয়ে ছিলে আমার খেলায়--আনন্দে তাই ভুলেছিলেম, কেটেছে দিন হেলায়।গোপন রহি গভীর প্রাণে আমার দুঃখসুখের গানেসুর দিয়েছ তুমি, আমি তোমার গান তো গাই নি ॥$পূজা (pooja)
কেন চোখের জলে ভিজিয়ে দিলেম না শুকনো ধুলো যত!কে জানিত আসবে তুমি গো অনাহূতের মতো ॥তুমি পার হয়ে এসেছ মরু, নাই যে সেথায় ছায়াতরু--পথের দুঃখ দিলেম তোমায় গো এমন ভাগ্যহত ॥তখন আলসেতে বসে ছিলেম আমি আপন ঘরের ছায়ে,জানি নাই যে তোমায় কত ব্যথা বাজবে পায়ে পায়ে।তবু ওই বেদনা আমার বুকে বেজেছিল গোপন দুখে--দাগ দিয়েছে মর্মে আমার গো গভীর হৃদয়ক্ষত ॥$পূজা (pooja)
ওদের সাথে মেলাও যারা চরায় তোমার ধেনু,তোমার নামে বাজায় যারা বেণু ॥পাষাণ দিয়ে বাঁধা ঘাটে এই-যে কোলাহলের হাটেকেন আমি কিসের লোভে এনু ॥কী ডাক ডাকে বনের পাতাগুলি, কার ইশারা-তৃণের অঙ্গুলি!প্রাণেশ আমার লীলাভরে খেলেন প্রাণের খেলাঘরে,পাখির মুখে এই-যে খবর পেনু ॥$পূজা (pooja)
আমায় বাঁধবে যদি কাজের ডোরেকেন পাগল কর এমন ক'রে ?।বাতাস আনে কেন জানি কোন্‌ গগনের গোপন বাণী,পরানখানি দেয় যে ভ'রে ॥সোনার আলো কেমনে হে, রক্তে নাচে সকল দেহে।কারে পাঠাও ক্ষণে ক্ষণে আমার খোলা বাতায়নে,সকল হৃদয় লয় যে হ'রে ॥$পূজা (pooja)
প্রভু, বলো বলো কবেতোমার পথের ধুলার রঙে রঙে আঁচল রঙিন হবে।তোমার বনের রাঙা ধূলি ফুটায় পূজার কুসুমগুলি,সেই ধূলি হায় কখন আমায় আপন করি' লবে?প্রণাম দিতে চরণতলে ধুলার কাঙাল যাত্রীদলেচলে যারা, আপন ব'লে চিনবে আমায় সবে॥$পূজা (pooja)
আমারে তুমি অশেষ করেছ, এমনি লীলা তব–ফুরায়ে ফেলে আবার ভরেছ জীবন নব নব।।কত-যে গিরি কত-যে নদী -তীরেবেড়ালে বহি ছোটো এ বাঁশিটিরে,কত-যে তান বাজালে ফিরে ফিরেকাহারে তাহা কব।।তোমারি ওই অমৃতপরশে আমার হিয়াখানিহারালো সীমা বিপুল হরষে, উথলি উঠে বাণী।আমার শুধু একটি মুঠি ভরিদিতেছ দান দিবস-বিভাবরী–হল না সারা, কত-না যুগ ধরিকেবলই আমি লব।।$পূজা (pooja)
আমার না-বলা বাণীর ঘন যামিনীর মাঝেতোমার ভাবনা তারার মতন রাজে ॥নিভৃত মনের বনের ছায়াটি ঘিরেনা-দেখা ফুলের গোপন গন্ধ ফিরে,আমার লুকায় বেদনা অঝরা অশ্রুনীরে--অশ্রুত বাঁশি হৃদয়গহনে বাজে ॥ক্ষণে ক্ষণে আমি না জেনে করেছি দানতোমায় আমার গান।পরানের সাজি সাজাই খেলার ফুলে,জানি না কখন নিজে বেছে লও তুলে--তুমি অলখ আলোকে নীরবে দুয়ার খুলেপ্রাণের পরশ দিয়ে যাও মোর কাজে ॥$পূজা (pooja)
আমার হৃদয় তোমার আপন হাতের দোলে দোলাও,কে আমারে কী-যে বলে ভোলাও ভোলাও ॥ওরা কেবল কথার পাকে নিত্য আমায় বেঁধে রাখে,বাঁশির ডাকে সকল বাঁধন খোলাও ॥মনে পড়ে, কত-না দিন রাতিআমি ছিলেম তোমার খেলার সাথী।আজকে তুমি তেমনি ক'রে সামনে তোমার রাখো ধরে,আমার প্রাণে খেলার সে ঢেউ তোলাও ॥$পূজা (pooja)
ভেঙে মোর ঘরের চাবি নিয়ে যাবি কে আমারেও বন্ধু আমার!না পেয়ে তোমার দেখা, একা একা দিন যে আমার কাটে না রে ॥বুঝি গো রাত পোহালো,বুঝি ওই রবির আলোআভাসে দেখা দিল গগন-পারে--সমুখে ওই হেরি পথ, তোমার কি রথ পৌঁছবে না মোর-দুয়ারে ॥আকাশের যত তারাচেয়ে রয় নিমেষহারা,বসে রয় রাত-প্রভাতের পথের ধারে।তোমারি দেখা পেলে সকল ফেলে ডুববে আলোক-পারাবারে।প্রভাতের পথিক সবেএল কি কলরবে--গেল কি গান গেয়ে ওই সারে সারে!বুঝি-বা ফুল ফুটেছে, সুর উঠেছে অরুণবীণার তারে তারে ॥$পূজা (pooja)
আমার সকল রসের ধারাতোমাতে আজ হোক-না হারা ॥জীবন জুড়ে লাগুক পরশ, ভুবন ব্যেপে জাগুক হরষ,তোমার রূপে মরুক ডুবে আমার দুটি আঁখিতারা ॥হারিয়ে-যাওয়া মনটি আমারফিরিয়ে তুমি আনলে আবার ॥ছড়িয়ে-পড়া আশাগুলি কুড়িয়ে তুমি লও গো তুলি,গলার হারে দোলাও তারে গাঁথা তোমার ক'রে সারা ॥$পূজা (pooja)
তোমায় কিছু দেব ব'লে চায় যে আমার মন,নাই-বা তোমার থাকল প্রয়োজন ॥যখন তোমার পেলেম দেখা, অন্ধকারে একা একাফিরতেছিলে বিজন গভীর বন।ইচ্ছা ছিল একটি বাতি জ্বালাই তোমার পথে,নাই-বা তোমার থাকল প্রয়োজন ॥দেখেছিলেম হাটের লোকে তোমারে দেয় গালি,গায়ে তোমার ছড়ায় ধুলাবালি।অপমানের পথের মাঝে তোমার বীণা নিত্য বাজেআপন-সুরে-আপনি-নিমগন।ইচ্ছা ছিল বরণমালা পরাই তোমার গলে,নাই-বা তোমার থাকল প্রয়োজন ॥দলে দলে আসে লোকে, রচে তোমার স্তব--নানা ভাষায় নানান কলরব।ভিক্ষা লাগি তোমার দ্বারে আঘাত করে বারে বারেকত-যে শাপ, কত-যে ক্রন্দন।ইচ্ছা ছিল বিনা পণে আপনাকে দিই পায়ে,নাই-বা তোমার থাকল প্রয়োজন ॥$পূজা (pooja)
তুমি খুশি থাক আমার পানে চেয়ে চেয়েতোমার আঙিনাতে বেড়াই যখন গেয়ে গেয়ে ॥তোমার পরশ আমার মাঝে সুরে সুরে বুকে বাজে,সেই আনন্দ নাচায় ছন্দ বিশ্বভুবন ছেয়ে ছেয়ে ॥ফিরে ফিরে চিত্তবীণায় দাও যে নাড়া,গুঞ্জরিয়া গুঞ্জরিয়া দেয় সে সাড়া।তোমার আঁধার তোমার আলো দুই আমারে লাগল ভালো--আমার হাসি বেড়ায় ভাসি তোমার হাসি বেয়ে বেয়ে ॥$পূজা (pooja)
আমায় অভিমানের বদলে আজ নেব তোমার মালা।আজ নিশিশেষে শেষ করে দিই চোখের জলের পালা॥আমার কঠিন হৃদয়টারে ফেলে দিলেম পথের ধারে,তোমার চরণ দেবে তারে মধুর পরশ পাষাণ-গালা॥ছিল আমার আঁধারখানি, তারে তুমিই নিলে টানি,তোমার প্রেম এল যে আগুন হয়ে-- করল তারে আলা।সেই-যে আমার কাছে আমি ছিল সবার চেয়ে দামিতারে উজাড় করে সাজিয়ে দিলেম তোমার বরণডালা॥$পূজা (pooja)
রাত্রি এসে যেথায় মেশে দিনের পারাবারেতোমায় আমায় দেখা হল সেই মোহানার ধারে ॥সেইখানেতে সাদায় কালোয় মিলে গেছে আঁধার আলোয়--সেইখানেতে ঢেউ ছুটেছে এ পারে ওই পারে ॥নিতলনীল নীরব-মাঝে বাজল গভীর বাণী,নিকষেতে উঠল ফুটে সোনার রেখাখানি।মুখের পানে তাকাতে যাই, দেখি-দেখি দেখতে না পাই--স্বপন-সাথে জড়িয়ে জাগা, কাঁদি আকুল ধারে ॥$পূজা (pooja)
আমার খেলা যখন ছিল তোমার সনেতখন কে তুমি তা কে জানত।তখন ছিল না ভয়, ছিল না লাজ মনে,জীবন বহে যেত অশান্ত ॥তুমি ভোরের বেলা ডাক দিয়েছ কতযেন আমার আপন সখার মতো,হেসে তোমার সাথে ফিরেছিলেম ছুটেসে দিন কত-না বন-বনান্ত ॥ওগো, সেদিন তুমি গাইতে যে-সব গানকোনো অর্থ তাহার কে জানত।শুধু সঙ্গে তারি গাইত আমার প্রাণ,সদা নাচত হৃদয় অশান্ত।হঠাৎ খেলার শেষে আজ কী দেখি ছবি--স্তব্ধ আকাশ, নীরব শশী রবি,তোমার চরণ-পানে নয়ন করি নতভুবন দাঁড়িয়ে আছে একান্ত ॥$পূজা (pooja)
সীমার মাঝে, অসীম, তুমি বাজাও আপন সুর।আমার মধ্যে তোমার প্রকাশ তাই এত মধুর॥কত বর্ণে কত গন্ধে, কত গানে কত ছন্দে,অরূপ তোমার রূপের লীলায় জাগে হৃদয়পুর।আমার মধ্যে তোমার শোভা এমন সুমধুর।তোমায় আমায় মিলন হলে সকলি যায় খুলে--বিশ্বসাগর ঢেউ খেলায়ে উঠে তখন দুলে।তোমার আলোয় নাই তো ছায়া, আমার মাঝে পায় সে কায়া,হয় সে আমার অশ্রুজলে সুন্দরবিধুর।আমার মধ্যে তোমার শোভা এমন সুমধুর॥$পূজা (pooja)
আজি যত তারা তব আকাশেসবে মোর প্রাণ ভরি প্রকাশে ॥নিখিল তোমার এসেছে ছুটিয়া, মোর মাঝে আজি পড়েছে টুটিয়া হে,তব নিকুঞ্জের মঞ্জরী যত আমারি অঙ্গে বিকাশে ॥দিকে দিগন্তে যত আনন্দ লভিয়াছে, এক গভীর গন্ধ,আমার চিত্তে মিলি একত্রে তোমার মন্দিরে উছাসে।আজি কোনোখানে কারেও না জানি,শুনিতে না পাই আজি কারো বাণী হে,নিখিল নিশ্বাস আজি এ বক্ষে বাঁশরির সুরে বিলাসে ॥$পূজা (pooja)
আমি কেমন করিয়া জানাব আমার জুড়ালো হৃদয় জুড়ালো--আমার জুড়ালো হৃদয় প্রভাতে।আমি কেমন করিয়া জানাব আমার পরান কী নিধি কুড়ালো--ডুবিয়া নিবিড় গভীর শোভাতে ॥আজ গিয়েছি সবার মাঝারে, সেথায় দেখেছি আলোক-আসনে--দেখেছি আমার হৃদয়রাজারে।আমি দুয়েকটি কথা কয়েছি তা সনে সে নীরব সভা-মাঝারে--দেখেছি চিরজনমের রাজারে ॥এই বাতাস আমারে হৃদয়ে লয়েছে, আলোক আমার তনুতেকেমনে মিলে গেছে মোর তনুতে--তাই এ গগন-ভরা প্রভাত পশিল আমার অণুতে অণুতে।আজ ত্রিভুবন-জোড়া কাহার বক্ষে দেহ মন মোর ফুরালো--যেন রে নিঃশেষে আজি ফুরালো।আজ যেখানে যা হেরি সকলেরই মাঝে জুড়ালো জীবন জুড়ালো--আমার আদি ও অন্ত জুড়ালো ॥$পূজা (pooja)
ও অকূলের কূল, ও অগতির গতি,ও অনাথের নাথ, ও পতিতের পতি।ও নয়নের আলো, ও রসনার মধু,ও রতনের হার, ও পরানের বঁধু।ও অপরূপ রূপ, ও মনোহর কথা,ও চরমের সুখ, ও মরমের ব্যথা।ও ভিখারির ধন, ও অবোলার বোল--ও জনমের দোলা, ও মরণের কোল ॥$পূজা (pooja)
তুমি বন্ধু, তুমি নাথ, নিশিদিন তুমি আমার।তুমি সুখ, তুমি শান্তি, তুমি হে অমৃতপাথার ॥তুমিই তো আনন্দলোক, জুড়াও প্রাণ, নাশো শোক,তাপহরণ তোমার চরণ অসীমশরণ দীনজনার ॥$পূজা (pooja)
প্রভু আমার, প্রিয় আমার পরম ধন হে।চিরপথের সঙ্গী আমার চিরজীবন হে ॥তৃপ্তি আমার, অতৃপ্তি মোর, মুক্তি আমার, বন্ধনডোর,দুঃখসুখের চরম আমার জীবন মরণ হে॥আমার সকল গতির মাঝে পরম গতি হে,নিত্য প্রেমের ধামে আমার পরম পতি হে।ওগো সবার, ওগো আমার, বিশ্ব হতে চিত্তে বিহার--অন্তবিহীন লীলা তোমার নূতন নূতন হে ॥$পূজা (pooja)
ভুলে যাই থেকে থেকেতোমার আসন-'পরে বসাতে চাও নাম আমাদের হেঁকে হেঁকে ॥দ্বারী মোদের চেনে না যে, বাধা দেয় পথের মাঝে ॥বাহিরে দাঁড়িয়ে আছি, লও ভিতরে ডেকে ডেকে ॥মোদের প্রাণ দিয়েছ আপন হাতে, মান দিয়েছ তারি সাথে।থেকেও সে মান থাকে না যে লোভে আর ভয়ে লাজে--ম্লান হয় দিনে দিনে যায় ধুলাতে ঢেকে ঢেকে ॥$পূজা (pooja)
আমার মাঝে তোমারি মায়া জাগালে তুমি কবি।আপন-মনে আমারি পটে আঁকো মানস ছবি ॥তাপস তুমি ধেয়ানে তব কী দেখ মোরে কেমনে কব,আপন-মনে মেঘস্বপন আপনি রচ রবি।তোমার জটে আমি তোমারি ভাবের জাহ্নবী ॥তোমারি সোনা বোঝাই হল, আমি তো তার ভেলা--নিজেরে তুমি ভোলাবে ব'লে আমারে নিয়ে খেলা।কণ্ঠে মম কী কথা শোন অর্থ আমি বুঝি না কোনো,বীণাতে মোর কাঁদিয়া ওঠে তোমারি ভৈরবী।মুকুল মম সুবাসে তব গোপনে সৌরভী ॥$পূজা (pooja)
তোমার এই মাধুরী ছাপিয়ে আকাশ ঝরবে,আমার প্রাণে নইলে সে কি কোথাও ধরবে?।এই-যে আলো সূর্য গ্রহে তারায় ঝ'রে পড়ে শতলক্ষ ধারায়,পূর্ণ হবে এ প্রাণ যখন ভরবে ॥তোমার ফুলে যে রঙ ঘুমের মতো লাগলআমার মনে লেগে তবে সে যে জাগল গো।যে প্রেম কাঁপায় বিশ্ববীণায় পুলকে সঙ্গীতে সে উঠবে ভেসে পলকেযে দিন আমার সকল হৃদয় হরবে ॥$পূজা (pooja)
এরে ভিখারি সাজায়ে কী রঙ্গ তুমি করিলে,হাসিতে আকাশ ভরিলে ॥পথে পথে ফেরে, দ্বারে দ্বারে যায়, ঝুলি ভরি রাখে যাহা-কিছু পায়--কতবার তুমি পথে এসে, হায়, ভিক্ষার ধন হরিলে ॥ভেবেছিল চির-কাঙাল সে এই ভুবনে, কাঙাল মরণে জীবনে।ওগো মহারাজা, বড়ো ভয়ে ভয়ে দিনশেষে এল তোমারি আলয়ে--আধেক আসনে তারে ডেকে লয়ে নিজ মালা দিয়ে বরিলে ॥$পূজা (pooja)
তুমি যে এসেছ মোর ভবনে রব উঠেছে ভুবনে ॥নহিলে ফুলে কিসের রঙ লেগেছে, গগনে কোন্‌ গান জেগেছে,কোন্‌ পরিমল পবনে ॥দিয়ে দুঃখসুখের বেদনা আমায় তোমার সাধনা।আমার ব্যাথায় ব্যথায় পা ফেলিয়া এলে তোমার সুর মেলিয়া,এলে আমার জীবনে ॥$পূজা (pooja)
আপনাকে এই জানা আমার ফুরাবে না।এই জানারই সঙ্গে সঙ্গে তোমায় চেনা ॥কত জনম-মরণেতে তোমারি ওই চরণেতেআপনাকে যে দেব, তবু বাড়বে দেনা ॥আমারে যে নামতে হবে ঘাটে ঘাটে,বারে বারে এই ভুবনের প্রাণের হাটে।ব্যাবসা মোর তোমার সাথে চলবে বেড়ে দিনে রাতে,আপনা নিয়ে করব যতই বেচা কেনা ॥$পূজা (pooja)
আমার বাণী আমার প্রাণে লাগে--যত তোমায় ডাকি, আমার আপন হৃদয় জাগে ॥শুধু তোমায় চাওয়া সেও আমার পাওয়া,তাই তো পরান পরানপণে হাত বাড়িয়ে মাগে ॥হায় অশক্ত, ভয়ে থাকিস পিছে।লাগলে সেবায় অশক্তি তোর আপনি হবে মিছে।পথ দেখাবার তরে যাব কাহার ঘরে--যেমনি আমি চলি, তোমার প্রদীপ চলে আগে ॥$পূজা (pooja)
তুমি যে চেয়ে আছ আকাশ ভ'রে,নিশিদিন অনিমেষে দেখছ মোরে ॥আমি চোখ এই আলোকে মেলব যবেতোমার ওই চেয়ে-দেখা সফল হবে,এ আকাশ দিন গুনিছে তারি তরে ॥ফাগুনের কুসুম-ফোটা হবে ফাঁকিআমার এই একটি কুঁড়ি রইলে বাকি।সে দিনে ধন্য হবে তারার মালাতোমার এই লোকে লোকে প্রদীপ জ্বালাআমার এই আঁধারটুকু ঘুচলে পরে ॥$পূজা (pooja)
অসীম ধন তো আছে তোমার, তাহে সাধ না মেটে।নিতে চাও তা আমার হাতে কণায় কণায় বেঁটে ॥দিয়ে তোমার রতনমণি আমায় করলে ধনী--এখন দ্বারে এসে ডাকো, রয়েছি দ্বার এঁটে ॥আমায় তুমি করবে দাতা, আপনি ভিক্ষু হবে--বিশ্বভুবন মাতল যে তাই হাসির কলরবে।তুমি রইবে না ওই রথে, তুমি নামবে ধুলাপথেযুগ-যুগান্ত আমার সাথে চলবে হেঁটে হেঁটে ॥$পূজা (pooja)
যদি আমায় তুমি বাঁচাও, তবেতোমার নিখিল ভুবন ধন্য হবে ॥যদি আমার মনের মলিন কালি ঘুচাও পুণ্যসলিল ঢালিতোমার চন্দ্র সূর্য নূতন আলোয় জাগবে জ্যোতির মহোৎসবে ॥আজও ফোটে নি মোর শোভার কুঁড়ি,তারি বিষাদ আছে জগৎ জুড়ি।যদি নিশার তিমির গিয়ে টুটে আমার হৃদয় জেগে ওঠে,তবে মুখর হবে সকল আকাশ আনন্দময় গানের রবে।$পূজা (pooja)
যিনি সকল কাজের কাজী মোরা তাঁরি কাজের সঙ্গী।যাঁর নানা রঙের রঙ্গ মোরা তাঁরি রসের রঙ্গী ॥তাঁর বিপুল ছন্দে ছন্দেমোরা যাই চলে আনন্দে,তিনি যেমনি বাজান ভেরী মোদের তেমনি নাচের ভঙ্গি ॥এই জন্ম-মরণ-খেলায়মোরা মিলি তাঁরি মেলায়,এই দুঃখসুখের জীবন মোদের তাঁরি খেলার অঙ্গী।ওরে ডাকেন তিনি যবেতাঁর জলদ-মন্দ্র রবেছুটি পথের কাঁটা পায়ে দ'লে সাগর গিরি লঙ্ঘি ॥$পূজা (pooja)
যা হবার তা হবে।যে আমারে কাঁদায় সে কি অমনি ছেড়ে রবে?।পথ হতে যে ভুলিয়ে আনে পথ যে কোথায় সেই তা জানে,ঘর যে ছাড়ায় হাত সে বাড়ায়-- সেই তো ঘরে লবে ॥$পূজা (pooja)
আমরা তারেই জানি তারেই জানি সাথের সাথী,তারেই করি টানাটানি দিবারাতি ॥সঙ্গে তারি চরাই ধেনু,বাজাই বেণু,তারি লাগি বটের ছায়ায় আসন পাতি ॥তারে হালের মাঝি করিচালাই তরী,ঝড়ের বেলায় ঢেউয়ের খেলায় মাতামাতি।সারা দিনের কাজ ফুরালেসন্ধ্যাকালেতাহারি পথ চেয়ে ঘরে জ্বালাই বাতি ॥$পূজা (pooja)
অন্ধকারের মাঝে আমায় ধরেছ দুই হাতে।কখন্‌ তুমি এলে, হে নাথ, মৃদু চরণপাতে?।ভেবেছিলেম, জীবনস্বামী, তোমায় বুঝি হারাই আমি--আমায় তুমি হারাবে না বুঝেছি আজ রাতে ॥যে নিথীথে আপন হাতে নিবিয়ে দিলেম আলোতারি মাঝে তুমি তোমার ধ্রুবতারা জ্বালো।তোমার পথে চলা যখন ঘুচে গেল, দেখি তখনআপনি তুমি আমার পথে লুকিয়ে চল সাথে ॥$পূজা (pooja)
হে মোর দেবতা, ভরিয়া এ দেহ প্রাণকী অমৃত তুমি চাহ করিবারে পান।আমার নয়নে তোমার বিশ্বছবিদেখিয়া লইতে সাধ যায় তব কবি,আমার মুগ্ধ শ্রবণে নীরব রহিশুনিয়া লইতে চাহ আপনার গান।হে মোর দেবতা, ভরিয়া এ দেহ প্রাণকী অমৃত তুমি চাহ করিবারে পান।আমার চিত্তে তোমার সৃষ্টিখানিরচিয়া তুলিছে বিচিত্র এক বাণী।তারি সাথে প্রভু মিলিয়া তোমার প্রীতিজাগায়ে তুলিছে আমার সকল গীতি,আপনারে তুমি দেখিছ মধুর রসেআমার মাঝারে নিজেরে করিয়া দান।হে মোর দেবতা, ভরিয়া এ দেহ প্রাণকী অমৃত তুমি চাহ করিবারে পান।$পূজা (pooja)
তোমার প্রেমে ধন্য কর যারে সত্য ক'রে পায় সে আপনারে ॥দুঃখে শোকে নিন্দা-পরিবাদেচিত্ত তার ডোবে না অবসাদে,টুটে না বল সংসারের ভারে ॥পথে যে তার গৃহের বাণী বাজে, বিরাম জাগে কঠিন তার কাজে।নিজেরে সে যে তোমারি মাঝে দেখে,জীবন তার বাধায় নাহি ঠেকে,দৃষ্টি তার আঁধার-পরপারে ॥$পূজা (pooja)
সভায় তোমার থাকি সবার শাসনে,আমার কণ্ঠে সেথায় সুর কেঁপে যায় ত্রাসনে ॥তাকায় সকল লোকে,তখন দেখতে না পাই চোখেকোথায় অভয় হাসি হাসো আপন আসনে ॥কবে আমার এ লজ্জাভয় খসাবে,তোমার একলা ঘরের নিরালাতে বসাবে।যা শোনাবার আছেগাব ওই চরণের কাছে,দ্বারের আড়াল হতে শোনে বা কেউ না শোনে ॥$পূজা (pooja)
লুকিয়ে আস আঁধার রাতেতুমিই আমার বন্ধু,লও যে টেনে কঠিন হাতেতুমি আমার আনন্দ।দুঃখরথের তুমিই রথীতুমিই আমার বন্ধু,তুমি সংকট তুমিই ক্ষতিতুমি আমার আনন্দ।শত্রু আমারে কর গো জয়তুমিই আমার বন্ধু,রুদ্র তুমি হে ভয়ের ভয়তুমি আমার আনন্দ।বজ্র এসো হে বক্ষ চিরেতুমিই আমার বন্ধু,মৃত্যু লও হে বাঁধন ছিঁড়েতুমি আমার আনন্দ।$পূজা (pooja)
তুমি কি এসেছ মোর দ্বারেখুঁজিতে আমার আপনারে?।তোমারি যে ডাকেকুসুম গোপন হতে বাহিরায় নগ্ন শাখে শাখে,সেই ডাকে ডাকো আজি তারে ॥তোমারি সে ডাকে বাধা ভোলে,শ্যামল গোপন প্রাণ ধূলি-অবগুণ্ঠন খোলেসে ডাকে তোমারিসহসা নবীন উষা আসে হাতে আলোকের ঝারি,দেয় সাড়া ঘন অন্ধকারে ॥$পূজা (pooja)
এ অন্ধকার ডুবাও তোমার অতল অন্ধকারেওহে অন্ধকারের স্বামী।এসো নিবিড়, এসো গভীর, এসো জীবন-পারেআমার চিত্তে এসো নামি।এ দেহ মন মিলায়ে যাক, হইয়া যাক হারাওহে অন্ধকারের স্বামী।বাসনা মোর, বিকৃতি মোর, আমার ইচ্ছাধারাওই চরণে যাক থামি।নির্বাসনে বাঁধা আছি দুর্বাসনার ডোরেওহে অন্ধকারের স্বামী।সব বাঁধনে তোমার সাথে বন্দী করো মোরে--ওহে, আমি বাঁধন-কামী।আমার প্রিয়, আমার শ্রেয়, আমার হে পরম,ওহে অন্ধকারের স্বামী,সকল ঝ'রে সকল ভ'রে আসুক সে চরম--ওগো, মরুক-না এই আমি ॥$পূজা (pooja)
আলোকের এই ঝর্ণাধারায় ধুইয়ে দাও।আপনাকে এই লুকিয়ে-রাখা ধুলার ঢাকা ধুইয়ে দাও ॥যে জন আমার মাঝে জড়িয়ে আছে ঘুমের জালেআজ এই সকালে ধীরে ধীরে তার কপালেএই অরুণ আলোর সোনার-কাঠি ছুঁইয়ে দাও।বিশ্বহৃদয়-হতে-ধাওয়া আলোয়-পাগল প্রভাত হাওয়া,সেই হাওয়াতে হৃদয় আমার নুইয়ে দাও ॥আজ নিখিলের আনন্দধারায় ধুইয়ে দাও,মনের কোণের সব দীনতা মলিনতা ধুইয়ে দাও।আমার পরান-বীণায় ঘুমিয়ে আছে অমৃতগান--তার নাইকো বাণী, নাইকো ছন্দ, নাইকো তান।তারে আনন্দের এই জাগরণী ছুঁই'য়ে দাও।বিশ্বহৃদয়-হতে-ধাওয়া প্রাণে-পাগল গানের হাওয়া,সেই হাওয়াতে হৃদয় আমার নুইয়ে দাও ॥$পূজা (pooja)
ধায় যেন মোর সকল ভালোবাসাপ্রভু, তোমার পানে, তোমার পানে, তোমার পানে।যায় যেন মোর সকল গভীর আশাপ্রভু, তোমার কানে, তোমার কানে, তোমার কানে।চিত্ত মম যখন যেথায় থাকে,সাড়া যেন দেয় সে তোমার ডাকে,যত বাধা সব টুটে যায় যেনপ্রভু, তোমার টানে, তোমার টানে, তোমার টানে।বাহিরের এই ভিক্ষাভরা থালিএবার যেন নি:শেষে হয় খালি,অন্তর মোর গোপনে যায় ভরেপ্রভু, তোমার দানে, তোমার দানে, তোমার দানে।হে বন্ধু মোর, হে অন্তরতর,এ জীবনে যা-কিছু সুন্দরসকলি আজ বেজে উঠুক সুরেপ্রভু, তোমার গানে, তোমার গানে, তোমার গানে।$পূজা (pooja)
জীবন যখন শুকায়ে যায়করুণাধারায় এসো।সকল মাধুরী লুকায়ে যায়,গীতসুধারসে এসো।কর্ম যখন প্রবল-আকারগরজি উঠিয়া ঢাকে চারি ধার,হৃদয়প্রান্তে হে জীবননাথ,শান্তচরণে এসো।আপনারে যবে করিয়া কৃপণকোণে পড়ে থাকে দীনহীন মন,দুয়ার খুলিয়া হে উদার নাথ,রাজ-সমারোহে এসো।বাসনা যখন বিপুল ধুলায়অন্ধ করিয়া অবোধে ভুলায়ওহে পবিত্র, ওহে অনিদ্র,রুদ্র আলোকে এসো।$পূজা (pooja)
পাত্রখানা যায় যদি যাক ভেঙেচুরে--আছে অঞ্জলি মোর, প্রসাদ দিয়ে দাও-না পুরে ॥সহজ সুখের সুধা তাহার মূল্য তো নাই,ছড়াছড়ি যায় সে-যে ওই যেখানে চাই--বড়ো-আপন কাছের জিনিস রইল দূরে।হৃদয় আমার সহজ সুধায় দাও-না পুরে ॥বারে বারে চাইব না আর মিথ্যা টানেভাঙন-ধরা আঁধার-করা পিছন-পানে।বাসা বাঁধার বাঁধনখানা যাক-না টুটে,অবাধ পথের শূন্যে আমি চলব ছুটে।শূন্য-ভরা তোমার বাঁশির সুরে সুরেহৃদয় আমার সহজ সুধায় দাও-না পুরে ॥$পূজা (pooja)
গাব তোমার সুরে দাও সে বীণাযন্ত্র,শুনব তোমার বাণী দাও সে অমর মন্ত্র।করব তোমার সেবা দাও সে পরম শক্তি,চাইব তোমার মুখে দাও সে অচল ভক্তি ॥সইব তোমার আঘাত দাও সে বিপুল ধৈর্য,বইব তোমার ধ্বজা দাও সে অটল স্থৈর্য ॥নেব সকল বিশ্ব দাও সে প্রবল প্রাণ,করব আমায় নিঃস্ব দাও সে প্রেমের দান ॥যাব তোমার সাথে দাও সে দখিন হস্ত,লড়ব তোমার রণে দাও সে তোমার অস্ত্র ॥জাগব তোমার সত্যে দাও সেই আহ্বান।ছাড়ব সুখের দাস্য, দাও দাও কল্যাণ ॥$পূজা (pooja)
আমারে তুমি কিসের ছলে পাঠাবে দূরে,আবার আমি চরণতলে আসিব ঘুরে ॥সোহাগ করে করিছ হেলা টানিব ব'লে দিতেছ ঠেলা--হে রাজা, তব কেমন খেলা রাজ্য জুড়ে ॥$পূজা (pooja)
শুধু কি তার বেঁধেই তোর কাজ ফুরাবেগুণী মোর, ও গুণী!বাঁধা বীণা রইবে পড়ে এমনি ভাবেগুণী মোর, ও গুণী!তা হলে হার হল যে হার হল,শুধু বাঁধাবাঁধিই সার হল গুণী মোর, ও গুণী!বাঁধনে যদি তোমার হাত লাগেতা হলেই সুর জাগে, গুণী মোর, ও গুণী!না হলে ধুলায় প'ড়ে লাজ কুড়াবে ॥$পূজা (pooja)
শ্রাবণের ধারার মতো পড়ুক ঝরে, পড়ুক ঝরেতোমারি সুরটি আমার মুখের 'পরে, বুকের 'পরে ॥পুরবের আলোর সাথে পড়ুক প্রাতে দুই নয়ানে--নিশীথের অন্ধকারে গভীর ধারে পড়ুক প্রাণে।নিশিদিন এই জীবনের সুখের 'পরে দুখের 'পরেশ্রাবণের ধারার মতো পড়ুক ঝরে, পড়ুক ঝরে।যে শাখায় ফুল ফোটে না, ফল ধরে না একেবারে,তোমার ওই বাদল-বায়ে দিক জাগায়ে সেই শাখারে।যা-কিছু জীর্ণ আমার, দীর্ণ আমার, জীবনহারা,তাহারি স্তরে স্তরে পড়ুক ঝরে সুরের ধারা।নিশিদিন এই জীবনের তৃষার 'পরে, ভুখের 'পরেশ্রাবণের ধারার মতো পড়ুক ঝরে, পড়ুক ঝরে ॥$পূজা (pooja)
বাজাও আমারে বাজাওবাজালে যে সুরে প্রভাত-আলোরে সেই সুরে মোরে বাজাও ॥যে সুর ভরিলে ভাষাভোলা গীতে শিশুর নবীন জীবনবাঁশিতেজননীর-মুখ-তাকানো হাসিতে-- সেই সুরে মোরে বাজাও ॥সাজাও আমারে সাজাও।যে সাজে সাজালে ধরার ধূলিরে সেই সাজে মোরে সাজাও।সন্ধ্যামালতী সাজে যে ছন্দে শুধু আপনারই গোপন গন্ধে,যে সাজ নিজেরে ভোলে আনন্দে-- সেই সাজে মোরে সাজাও ॥$পূজা (pooja)
দাঁড়াও আমার আঁখির আগে।তোমার দৃষ্টি হৃদয়ে লাগে॥সমুখ-আকাশে চরাচরলোকে এই অপরূপ আকুল আলোকে দাঁড়াও হে,আমার পরান পলকে পলকে চোখে চোখে তব দরশ মাগে ॥এই-যে ধরণী চেয়ে ব'সে আছে ইহার মাধুরী বাড়াও হে।ধুলায় বিছানো শ্যাম অঞ্চলে দাঁড়াও হে নাথ, দাঁড়াও হে।যাহা-কিছু আছে সকলই ঝাঁপিয়া, ভুবন ছাপিয়া, জীবন ব্যাপিয়া দাঁড়াও হে।দাঁড়াও যেখানে বিরহী এ হিয়া তোমারি লাগিয়া একেলা জাগে ॥$পূজা (pooja)
তুমি যত ভার দিয়েছ সে ভার করিয়া দিয়েছ সোজা।আমি যত ভার জমিয়ে তুলেছি সকলই হয়েছে বোঝা।এ বোঝা আমার নামাও বন্ধু, নামাও--ভারের বেগেতে চলেছি কোথায়, এ যাত্রা তুমি থামাও ॥আপনি যে দুখ ডেকে আনি সে-যে জ্বালায় বজ্রানলে--অঙ্গার ক'রে রেখে যায়, সেথা কোনো ফল নাহি ফলে।তুমি যাহা দাও সে-যে দুঃখের দানশ্রাবণধারায় বেদনার রসে সার্থক করে প্রাণ ॥যেখানে যা-কিছু পেয়েছি কেবলই সকলই করেছি জমা--যে দেখে সে আজ মাগে-যে হিসাব, কেহ নাহি করে ক্ষমাএ বোঝা আমার নামাও বন্ধু, নামাও--ভারের বেগেতে ঠেলিয়া চলেছি, এ যাত্রা মোর থামাও ॥$পূজা (pooja)
যদি এ আমার হৃদয়দুয়ার বন্ধ রহে গো কভুদ্বার ভেঙে তুমি এসো মোর প্রাণে, ফিরিয়া যেয়ো না প্রভু ॥যদি কোনো দিন এ বীণার তারে তব প্রিয়নাম নাহি ঝঙ্কারেদয়া ক'রে তবু রহিয়ো দাঁড়ায়ে, ফিরিয়া যেয়ো না প্রভু ॥যদি কোনো দিন তোমার আহ্বানে সুপ্তি আমার চেতনা না মানেবজ্রবেদনে জাগায়ো আমারে, ফিরিয়া যেয়ো না প্রভু।যদি কোনো দিন তোমার আসনে আর-কাহারেও বসাই যতনে,চিরদিবসের হে রাজা আমার, ফিরিয়া যেয়ো না প্রভু ॥$পূজা (pooja)
চরণ ধরিতে দিয়ো গো আমারে, নিয়ো না, নিয়ো না সরায়ে--জীবন মরণ সুখ দুখ দিয়ে বক্ষে ধরিব জড়ায়ে ॥স্খলিত শিথিল কামনার ভার বহিয়া বহিয়া ফিরি কত আর--নিজ হাতে তুমি গেঁথে নিয়ো হার, ফেলো না আমারে ছড়ায়ে ॥চিরপিপাসিত বাসনা বেদনা বাঁচাও তাহারে মারিয়া।শেষ জয়ে যেন হয় সে বিজয়ী তোমারি কাছেতে হারিয়া।বিকায়ে বিকায়ে দীন আপনারে পারি না ফিরিতে দুয়ারে দুয়ারে--তোমারি করিয়া নিয়ো গো আমারে বরণের মালা পরায়ে ॥$পূজা (pooja)
তোমারি রাগিণী জীবনকুঞ্জে বাজে যেন সদা বাজে গো।তোমারি আসন হৃদয়পদ্মে রাজে যেন সদা রাজে গো ॥তব নন্দনগন্ধমোদিত ফিরি সুন্দর ভুবনেতব পদরেণু মাখি লয়ে তনু সাজে যেন সদা সাজে গো ॥সব বিদ্বেষ দূরে যায় যেন তব মঙ্গলমন্ত্রে,বিকাশে মাধুরী হৃদয়ে বাহিরে তব সঙ্গীতছন্দে।তব নির্মল নীরব হাস্য হেরি অম্বর ব্যাপিয়াতব গৌরবে সকল গর্ব লাজে যেন সদা লাজে গো ॥$পূজা (pooja)
তোমারি নাম বলব নানা ছলে,বলব একা বসে আপন মনের ছায়াতলে ॥বলব বিনা ভাষায়, বলব বিনা আশায়,বলব মুখের হাসি দিয়ে, বলব চোখের জলে ॥বিনা প্রয়োজনের ডাকে ডাকব তোমার নাম,সেই ডাকে মোর শুধু শুধুই পূরবে মনস্কাম।শিশু যেমন মাকে নামের নেশায় ডাকে,বলতে পারে এই সুখেতেই মায়ের নাম সে বলে ॥$পূজা (pooja)
আমার এ ঘরে আপনার করে গৃহদীপখানি জ্বালো হে।সব দুখশোক সার্থক হোক লভিয়া তোমারি আলো হে ॥কোণে কোণে যত লুকানো আঁধার মিলাবে ধন্য হয়ে,তোমারি পুণ্য আলোকে বসিয়া সবারে বাসিব ভালো হে ॥পরশমণির প্রদীপ তোমার, অচপল তার আলোসোনা ক'রে লবে পলকে আমার সকল কলঙ্ক কালো।আমি যত দীপ জ্বালিয়াছি তাহে শুধু জ্বালা, শুধু কালি--আমার ঘরের দুয়ারে শিয়রে তোমারি কিরণ ঢালো হে ॥$পূজা (pooja)
সংসারে তুমি রাখিলে মোরে যে ঘরেসেই ঘরে রব সকল দুঃখ ভুলিয়া।করুণা করিয়া নিশিদিন নিজ করেরাখিয়ো তাহার একটি দুয়ার খুলিয়া ॥মোর সব কাজে মোর সব অবসরেসে দুয়ার রবে তোমারি প্রবেশ তরে,সেথা হতে বায়ু বহিবে হৃদয় 'পরেচরণ হইতে তব পদধূলি তুলিয়া ॥যত আশ্রয় ভেঙে ভেঙে যায়, স্বামী,এক আশ্রয়ে রহে যেন চিত লাগিয়া।যে অনলতাপ যখনি সহিব আমিএক নাম বুকে বার বার দেয় দাগিয়া।যবে দুখদিনে শোকতাপ আসে প্রাণেতোমারি আদেশ বহিয়া যেন সে আনে,পরুষ বচন যতই আঘাত হানেসকল আঘাতে তব সুর উঠে জাগিয়া ॥$পূজা (pooja)
আমার মুখের কথা তোমার নাম দিয়ে দাও ধুয়ে,আমার নীরবতায় তোমার নামটি রাখো থুয়ে।রক্তধারার ছন্দে আমার দেহবীণার তারবাজাক আনন্দে তোমার নামেরই ঝঙ্কার।ঘুমের 'পরে জেগে থাকুক নামের তারা তব,জাগরণের ভালে আঁকুক অরুণলেখা নব।সব আকাঙক্ষা আশায় তোমার নামটি জ্বলুক শিখা,সকল ভালোবাসায় তোমার নামটি রহুক লিখা।সকল কাজের শেষে তোমার নামটি উঠুক ফ'লে,রাখব কেঁদে হেসে তোমার নামটি বুকে কোলে।জীবনপদ্মে সঙ্গোপনে রবে নামের মধু,তোমায় দিব মরণ-ক্ষণে তোমারি নাম বঁধু ॥$পূজা (pooja)
প্রাণ ভরিয়ে তৃষা হরিয়েমোরে আরো আরো আরো দাও প্রাণ।তব ভুবনে তব ভবনেমোরে আরো আরো আরো দাও স্থান ॥আরো আলো আরো আলোএই নয়নে, প্রভু, ঢালো।সুরে সুরে বাঁশি পুরেতুমি আরো আরো আরো দাও তান ॥আরো বেদনা আরো বেদনা,প্রভু, দাও মোরে আরো চেতনা।দ্বার ছুটায়ে বাধা টুটায়েমোরে করো ত্রাণ মোরে করো ত্রাণ।আরো প্রেমে আরো প্রেমেমোর আমি ডুবে যাক নেমে।সুধাধারে আপনারেতুমি আরো আরো আরো করো দান ॥$পূজা (pooja)
অন্তর মম বিকশিত করো অন্তরতর হে--নির্মল করো, উজ্জ্বল করো, সুন্দর করো হে ॥জাগ্রত করো, উদ্যত করো, নির্ভয় করো হে।মঙ্গল করো, নিরলস নিঃসংশয় করো হে ॥যুক্ত করো হে সবার সঙ্গে, মুক্ত করো হে বন্ধ।সঞ্চার করো সকল কর্মে শান্ত তোমার ছন্দ।চরণপদ্মে মম চিত নিষ্পন্দিত করো হে।নন্দিত করো, নন্দিত করো, নন্দিত করো হে ॥$পূজা (pooja)
বল দাও মোরে বল দাও, প্রাণে দাও মোর শকতিসকল হৃদয় লুটায়ে তোমারে করিতে প্রণতি ॥সরল সুপথে ভ্রমিতে, সব অপকার ক্ষমিতে,সকল গর্ব দমিতে খর্ব করিতে কুমতি ॥হৃদয়ে তোমারে বুঝিতে, জীবনে তোমারে পূজিতে,তোমার মাঝারে খুঁজিতে চিত্তের চিরবসতি।তব কাজ শিরে বহিতে, সংসারতাপ সহিতে,ভবকোলাহলে রহিতে, নীরবে করিতে ভকতি ॥তোমার বিশ্বছবিতে তব প্রেমরূপ লভিতে,গ্রহ-তারা-শশী-রবিতে হেরিতে তোমার আরতি।বচনমনের অতীতে ডুবিতে তোমার জ্যোতিতে,সুখে দুখে লাভে ক্ষতিতে শুনিতে তোমার ভারতী ॥$পূজা (pooja)
আমার বিচার তুমি করো তব আপন করে।দিনের কর্ম আনিনু তোমার বিচারঘরে ॥যদি পূজা করি মিছা দেবতার, শিরে ধরি যদি মিথ্যা আচার,যদি পাপমনে করি অবিচার কাহারো 'পরে,আমার বিচার তুমি করো তব আপন করে ॥লোভে যদি কারে দিয়ে থাকি দুখ, ভয়ে হয়ে থাকি ধর্মবিমুখ,পরের পীড়ায় পেয়ে থাকি সুখ ক্ষণেক-তরে--তুমি যে জীবন দিয়েছ আমায় কলঙ্ক যদি দিয়ে থাকি তায়,আপনি বিনাশ করি আপনায় মোহের ভরে,আমার বিচার তুমি করো তব আপন করে ॥$পূজা (pooja)
তোমারি ইচ্ছা হউক পূর্ণ করুণাময় স্বামী।তোমারি প্রেম স্মরণে রাখি, চরণে রাখি আশা--দাও দুঃখ, দাও তাপ, সকলই সহিব আমি ॥তব প্রেম-আঁখি সতত জাগে, জেনেও না জানি।ওই মঙ্গলরূপ ভুলি, তাই শোকসাগরে নামি ॥আনন্দময় তোমার বিশ্ব শোভাসুখপূর্ণ,আমি আপন দোষে দুঃখ পাই বাসনা-অনুগামী ॥মোহবন্ধ ছিন্ন করো কঠিন আঘাতে,অশ্রুসলিলধৌত হৃদয়ে থাকো দিবসযামী।$পূজা (pooja)
হে মহাজীবন, হে মহামরণ, লইনু শরণ, লইনু শরণ ॥আঁধার প্রদীপে জ্বালাও শিখা,পরাও পরাও জ্যোতির টিকা-- করো হে আমার লজ্জাহরণ ॥পরশরতন তোমারি চরণ-- লইনু শরণ, লইনু শরণ।যা-কিছু মলিন, যা-কিছু কালো,যা-কিছু বিরূপ হোক তা ভালো-- ঘুচাও ঘুচাও সব আবরণ ॥$পূজা (pooja)
অন্ধজনে দেহো আলো, মৃতজনে দেহো প্রাণ--তুমি করুণামৃতসিন্ধু করো করুণাকণা দান ॥শুষ্ক হৃদয় মম কঠিন পাষাণসম,প্রেমসলিলধারে সিঞ্চহ শুষ্ক নয়ান ॥যে তোমারে ডাকে না হে তারে তুমি ডাকো-ডাকো।তোমা হতে দূরে যে যায় তারে তুমি রাখো রাখো।তৃষিত যেজন ফিরে তব সুধাসাগরতীরেজুড়াও তাহারে স্নেহনীরে, সুধা করাও হে পান ॥তোমারে পেয়েছিনু যে, কখন্‌ হারানু অবহেলে,কখন্‌ ঘুমাইনু হে, আঁধার হেরি আঁখি মেলে।বিরহ জানাইব কায়, সান্ত্বনা কে দিবে হায়,বরষ বরষ চলে যায়, হেরি নি প্রেমবয়ান--দরশন দাও হে, দাও হে দাও, কাঁদে হৃদয় ম্রিয়মাণ ॥$পূজা (pooja)
দুয়ারে দাও মোরে রাখিয়া নিত্য কল্যাণ-কাজে হে।ফিরিব আহ্বান মানিয়া তোমারি রাজ্যের মাঝে হে ॥মজিয়া অনুখন লালসে রব না পড়িয়া আলসে,হয়েছ জর্জর জীবন ব্যর্থ দিবসের লাজে হে ॥আমারে রহে যেন না ঘিরি সতত বহুতর সংশয়ে,বিবিধ পথে যেন না ফিরি বহুল-সংগ্রহ-আশয়ে।অনেক নৃপতির শাসনে না রহি শঙ্কিত আসনে,ফিরিব নির্ভয়গৌরবে তোমারি ভৃত্যের সাজে হে ॥$পূজা (pooja)
পথে যেতে ডেকেছিলে মোরে।পিছিয়ে পড়েছি আমি, যাব যে কী করে?।এসেছে নিবিড় নিশি, পথরেখা গেছে মিশি--সাড়া দাও, সাড়া দাও আঁধারের ঘোরে ॥ভয় হয়, পাছে ঘুরে ঘুরে যত আমি যাই তত যাই চলে দূরে--মনে করি আছ কাছে, তবু ভয় হয়, পাছেআমি আছি তুমি নাই কালি নিশিভোরে ॥$পূজা (pooja)
তোমারি সেবক করো হে আজি হতে আমারে।চিত্ত-মাঝে দিবারাত আদেশ তব দেহো নাথ,তোমার কর্মে রাখো বিশ্বদুয়ারে ॥করো ছিন্ন মোহপাশ সকল লুব্ধ আশ,লোকভয়, দূর করি দাও দাও।রত রাখো কল্যাণে নীরবে নিরভিমানে,মগ্ন করো আনন্দরসধারে ॥$পূজা (pooja)
ধনে জনে আছি জড়ায়ে হায়,তবু জান, মন তোমারে চায়।অন্তরে আছ হে অন্তর্যামী,আমা চেয়ে আমায় জানিছ স্বামী--সব সুখে দুখে ভুলে থাকায়জান, মম মন তোমারে চায়।ছাড়িতে পারি নি অহংকারে,ঘুরে মরি শিরে বহিয়া তারে,ছাড়িতে পারিলে বাঁচি যে হায়--তুমি জান, মন তোমারে চায়।যা আছে আমার সকলি কবেনিজ হাতে তুমি তুলিয়া লবে।সব ছেড়ে সব পাব তোমায়,মনে মনে মন তোমারে চায়।$পূজা (pooja)
হৃদয়ে তোমার দয়া যেন পাই।সংসারে যা দিবে মানিব তাই,হৃদয়ে তোমায় যেন পাই ॥তব দয়া জাগিবে স্মরণেনিশিদিন জীবনে মরণে,দুঃখে সুখে সম্পদে বিপদে তোমারি দয়া-পানে চাই--তোমারি দয়া যেন পাই ॥তব দয়া শান্তির নীরে অন্তরে নামিবে ধীরে।তব দয়া মঙ্গল-আলোজীবন-আঁধারে জ্বালো--প্রেমভক্তি মম সকল শক্তি মম তোমারি দয়ারূপে পাই,আমার ব'লে কিছু নাই ॥$পূজা (pooja)
তুমি এবার আমায় লহো হে নাথ,লহো।এবার তুমি ফিরো না হে--হৃদয় কেড়ে নিয়ে রহো।যে দিন গেছে তোমা বিনা তারে আর ফিরে চাহি না,যাক সে ধুলাতে।এখন তোমার আলোয় জীবন মেলে যেন জাগি অহরহ॥কী আবেশে কিসের কথায় ফিরেছি হে যথায় তথায়পথে প্রান্তরে,এবার বুকের কাছে ও মুখ রেখে তোমার আপন বাণী কহো॥কত কলুষ কত ফাঁকি এখনো যে আছে বাকিমনের গোপনে,আমায় তার লাগি আর ফিরায়ো না,তারে আগুন দিয়ে দহো।$পূজা (pooja)
আমার সত্য মিথ্যা সকলই ভুলায়ে দাও,আমায় আনন্দে ভাসাও ॥না চাহি তর্ক না চাহি যুক্তি, না জানি বন্ধ না জানি মুক্তি,তোমার বিশ্বব্যাপিনী ইচ্ছা আমার অন্তরে জাগাও ॥সকল বিশ্ব ডুবিয়া যাক শান্তিপাথারে,সব সুখ দুখ থামিয়া যাক হৃদয়মাঝারে।সকল বাক্য সকল শব্দ সকল চেষ্টা হউক স্তব্ধ-তোমার চিত্তজয়িনী বাণী আমার অন্তরে শুনাও ॥$পূজা (pooja)
ভুবনেশ্বর হে,মোচন কর' বন্ধন সব মোচন কর' হে ॥প্রভু, মোচন কর' ভয়,সব দৈন্য করহ লয়,নিত্য চকিত চঞ্চল চিত কর' নিঃসংশয়।তিমিররাত্রি, অন্ধ যাত্রী,সম্মুখে তব দীপ্ত দীপ তুলিয়া ধর' হে ॥ভুবনেশ্বর হে,মোচন কর' জড়বিষাদ মোচন কর' হে।প্রভু, তব প্রসন্ন মুখসব দুঃখ করুক সুখ,ধূলিপতিত দুর্বল চিত করহ জাগরূক।তিমিররাত্রি, অন্ধ যাত্রী,সম্মুখে তব দীপ্ত দীপ তুলিয়া ধর' হে ॥ভুবনেশ্বর হে,মোচন কর' স্বার্থপাশ মোচন কর' হে।প্রভু, বিরস বিকল প্রাণ,কর' প্রেমসলিল দান,ক্ষতিপীড়িত শঙ্কিত চিত কর' সম্পদবান।তিমিররাত্রি, অন্ধ যাত্রী,সম্মুখে তব দীপ্ত দীপ তুলিয়া ধর' হে ॥$পূজা (pooja)
ভয় হতে তব অভয়মাঝে নূতন জনম দাও হে ॥দীনতা হতে অক্ষয় ধনে, সংশয় হতে সত্যসদনে,জড়তা হতে নবীন জীবনে নূতন জনম দাও হে ॥আমার ইচ্ছা হইতে, প্রভু, তোমার ইচ্ছামাঝে--আমার স্বার্থ হইতে, প্রভু, তব মঙ্গলকাজে--অনেক হইতে একের ডোরে, সুখদুখ হতে শান্তিক্রোড়ে--আমা হতে, নাথ, তোমাতে মোরে নূতন জনম দাও হে ॥$পূজা (pooja)
পাদপ্রান্তে রাখ' সেবকে,শান্তিসদন সাধনধন দেবদেব হে ॥সর্বলোকপরমশরণ, সকলমোহকলুষহরণ,দুঃখতাপবিঘ্নতরণ, শোকশান্তস্নিগ্ধচরণ,সতরূপ প্রেমরূপ হে,দেবমনুজবন্দিতপদ বিশ্বভূপ হে ॥হৃদয়ানন্দ পূর্ণ ইন্দু, তুমি অপার প্রেমসিন্ধু।যাচে তৃষিত অমিয়বিন্দু, করুণালয় ভক্তবন্ধুপ্রেমনেত্রে চাহ' সেবকে,বিকশিতদল চিত্তকমল হৃদয়দেব হে ॥পুণ্যজ্যোতিপূর্ণ গগন, মধুর হেরি সকল ভুবন,সুধাগন্ধমুদিত পবন, ধ্বনিতগীত হৃদয়ভবন।এস' এস' শূন্য জীবনে,মিটাও আশ সব তিয়াষ অমৃতপ্লাবনে ॥দেহ' জ্ঞান, প্রেম দেহ', শুষ্ক চিত্তে বরিষ স্নেহ।ধন্য হোক হৃদয় দেহ, পুণ্য হোক সকল গেহ।পাদপ্রান্তে রাখ' সেবকে,শান্তিসদন সাধনধন দেবদেব হে ॥$পূজা (pooja)
১গগনের থালে রবি চন্দ্র দীপক জ্বলে,তারকামণ্ডল চমকে মোতি রে।।ধূপ মলয়ানিল, পবন চামর করে,সকল বনরাজি ফুলন্ত জ্যোতি রে।।কেমন আরতি, হে ভবখণ্ডন, তব আরতি–অনাহত শব্দ বাজন্ত ভেরী রে।।$পূজা ও প্রার্থনা (pooja-o-prarthana)
এ হরিসুন্দর, এ হরিসুন্দর, মস্তক নমি তব চরণ-’পরে।।সেবকজনের সেবায় সেবায়, প্রেমিকজনের প্রেমমহিমায়,দুঃখীজনের বেদনে বেদনে, সুখীর আনন্দে সুন্দর হে,মস্তক নমি তব চরণ-’পরে।।কাননে কাননে শ্যামল শ্যামল পর্বতে পর্বতে উন্নত উন্নত,নদীতে নদীতে চঞ্চল চঞ্চল, সাগরে সাগরে গম্ভীর হে,মস্তক নমি তব চরণ-’পরে।চন্দ্র সূর্য জ্বালে নির্মল দীপ– তব জগমন্দির উজল করে,মস্তক নমি তব চরণ-’পরে।।$পূজা ও প্রার্থনা (pooja-o-prarthana)
আমরা যে শিশু অতি, অতিক্ষুদ্র মন–পদে পদে হয়, পিতা, চরণস্খলন।।রুদ্রমুখ কেন তবে দেখাও মোদের সবে।কেন হেরি মাঝে মাঝে ভ্রূকুটি ভীষণ।।ক্ষুদ্র আমাদের ’পরে করিয়ো না রোষ–স্নেহবাক্যে বলো, পিতা, কী করেছি দোষ!শতবার লও তুলে, শতবার পড়ি ভুলে–কী আর করিতে পারে দুর্বল যে জন।।পৃথ্বীর ধূলিতে, দেব, মোদের ভবন–পৃথ্বীর ধূলিতে অন্ধ মোদের নয়ন।জন্মিয়াছি শিশু হয়ে, খেলা করি ধূলি লয়ে–মোদের অভয় দাও দুর্বলশরণ।।একবার ভ্রম হলে আর কি লবে না কোলে,অমনি কি দূরে তুমি করিবে গমন।তা হলে যে আর কভু উঠিতে নারিব প্রভু,ভূমিতলে চিরদিন রব অচেতন।।$পূজা ও প্রার্থনা (pooja-o-prarthana)
কোথা আছ, প্রভু, এসেছি দীনহীন,আলয় নাহি মোর অসীম সংসারে!অতি দূরে দূরে ভ্রমিছি আমি হে ‘প্রভু প্রভু’ ব'লে ডাকি কাতরে।।সাড়া কি দিবে না। দীনে কি চাবে না। রাখিবে ফেলিয়ে অকূল আঁধারে?পথ যে জানি নে, রজনী আসিছে, একেলা আমি যে এ বনমাঝারে।।জগতজননী, লহো লহো কোলে, বিরাম মাগিছে শ্রান্ত শিশু এ।পিয়াও অমৃত, তৃষিত সে অতি– জুড়াও তাহারে স্নেহ বরষিয়ে।।ত্যজি সে তোমারে গেছিল চলিয়ে, কাঁদিছে আজিকে পথ হারাইয়ে–আর সে যাবে না, রহিবে সাথ-সাথ, ধরিয়ে তব হাত ভ্রমিবে নির্ভয়ে।।এসো তবে, প্রভু, স্নেহনয়নে এ- মুখ-পানে চাও– ঘুচিবে যাতনা,পাইব নব বল, মুছিব অশ্রুজল, চরণ ধরিয়ে পূরিবে কামনা।।$পূজা ও প্রার্থনা (pooja-o-prarthana)
দিবানিশি করিয়া যতনহৃদয়েতে রচেছি আসন–জগতপতি হে, কৃপা করি হেথা কি করিবে আগমন।।অতিশয় বিজন এ ঠাঁই, কোলাহল কিছু হেথা নাই–হৃদয়ের নিভৃত নিলয় করেছি যতনে প্রক্ষালন।বাহিরের দীপ রবি তারা ঢালে না সেথায় করধারা–তুমিই করিবে শুধু, দেব, সেথায় কিরণবরিষন।দূরে বাসনা চপল, দূরে প্রমোদ-কোলাহল–বিষয়ের মান-অভিমান করেছে সুদূরে পলায়ন।কেবল আনন্দ বসি সেথা, মুখে নাই একটিও কথা–তোমারি সে পুরোহিত, প্রভু, করিবে তোমারি আরাধন–নীরবে বসিয়া অবিরল চরণে দিবে সে অশ্রুজল,দুয়ারে জাগিয়া রবে একা মুদিয়া সজল দু’নয়ন।।$পূজা ও প্রার্থনা (pooja-o-prarthana)
মহাসিংহাসনে বসি শুনিছ, হে বিশ্বপিত,তোমারি রচিত ছন্দে মহান্‌ বিশ্বের গীত।।মর্তের মৃত্তিকা হয়ে ক্ষুদ্র এই কন্ঠ লয়েআমিও দুয়ারে তব হয়েছি হে উপনীত।।কিছু নাহি চাহি, দেব, কেবল দর্শন মাগি।তোমারে শুনাব গীত, এসেছি তাহারি লাগি।গাহে যেথা রবি শশী সেই সভামাঝে বসিএকান্তে গাহিতে চাহে এই ভকতের চিত।।$পূজা ও প্রার্থনা (pooja-o-prarthana)
কী করিলি মোহের ছলনে।গৃহ তেয়াগিয়া প্রবাসে ভ্রমিলি, পথ হারাইলি গহনে।।ওই সময় চলে গেল, আঁধার হয়ে এল, মেঘ ছাইল গগনে।শ্রান্ত দেহ আর চলিতে চাহে না, বিঁধিছে কন্টক চরণে।।গৃহে ফিরে যেতে প্রাণ কাঁদিছে, এখন ফিরিব কেমনে।‘পথ বলে দাও’ ‘পথ বলে দাও’ কে জানে কারে ডাকি সঘনে।।বন্ধু যাহারা ছিল সকলে চলে গেল, কে আর রহিল এ বনে।ওরে, জগতসখা আছে যা রে তাঁর কাছে, বেলা যে যায় মিছে রোদনে।।দাঁড়ায়ে গৃহদ্বারে জননী ডাকিছে, আয় রে ধরি তাঁর চরণে।পথের ধূলি লেগে অন্ধ আঁখি মোর, মায়েরে দেখেও দেখিলি নে।কোথা গো কোথা তুমি জননী, কোথা তুমি,ডাকিছ কোথা হতে এ জনে।হাতে ধরিয়ে সাথে লয়ে চলো তোমার অমৃতভবনে।।$পূজা ও প্রার্থনা (pooja-o-prarthana)
দেখ্‌ চেয়ে দেখ্‌ তোরা জগতের উৎসব।শোন্‌ রে অনন্তকাল উঠে জয়-জয় রব।।জগতের যত কবি গ্রহ তারা শশী রবিঅনন্ত আকাশে ফিরি গান গাহে নব নব।কী সৌন্দর্য অনুপম না জানি দেখেছে তারা,না জানি করেছে পান কী মহা অমৃতধারা।না জানি কাহার কাছে ছুটে তারা চলিয়াছে–আনন্দে ব্যাকুল যেন হয়েছে নিখিল ভব।দেখ্‌ রে আকাশে চেয়ে, কিরণে কিরণময়।দেখ্‌ রে জগতে চেয়ে, সৌন্দর্যপ্রবাহ বয়।আঁখি মোর কার দিকে চেয়ে আছে অনিমিখে–কী কথা জাগিছে প্রাণে কেমনে প্রকাশি কব।।$পূজা ও প্রার্থনা (pooja-o-prarthana)
আজি শুভদিনে পিতার ভবনে অমৃতসদনে চলো যাই,চলো চলো, চলো ভাই।।না জানি সেথা কত সুখ মিলিবে, আনন্দের নিকেতনে–চলো চলো, চলো যাই।মহোৎসবে ত্রিভুবন মাতিল, কী আনন্দ উথলিল–চলো চলো, চলো ভাই।।দেবলোকে উঠিয়াছে জয়গান, গাহো সবে একতান–বলো সবে জয়-জয়।।$পূজা ও প্রার্থনা (pooja-o-prarthana)
বড়ো আশা ক'রে এসেছি গো, কাছে ডেকে লও,ফিরায়ো না জননী।।দীনহীনে কেহ চাহে না, তুমি তারে রাখিবে জানি গো।আর আমি-যে কিছু চাহি নে, চরণতলে বসে থাকিব।আর আমি-যে কিছু চাহি নে, জননী ব’লে শুধু ডাকিব।তুমি না রাখিলে, গৃহ আর পাইব কোথা, কেঁদে কেঁদে কোথা বেড়াব–ওই-যে হেরি তমসঘনঘোরা গহন রজনী।।$পূজা ও প্রার্থনা (pooja-o-prarthana)
তুমি কি গো পিতা আমাদের।ওই-যে নেহারি মুখ অতুল স্নেহের।।ওই-যে নয়নে তব অরুণকিরণ নব,বিমল চরণতলে ফুল ফুটে প্রভাতের।।ওই কি স্নেহের রবে ডাকিছ মোদের সবে।তোমার আসন ঘেরি দাঁড়াব কি কাছে গিয়া।হৃদয়ের ফুলগুলি যতনে ফুটায়ে তুলিদিবে কি বিমল করি প্রসাদসলিল দিয়া।।$পূজা ও প্রার্থনা (pooja-o-prarthana)
বর্ষ ওই গেল চলে।কত দোষ করেছি যে, ক্ষমা করো– লহো কোলে।।শুধু আপনারে লয়ে সময় গিয়েছে বয়ে–চাহি নি তোমার পানে, ডাকি নাই পিতা ব'লে।।অসীম তোমার দয়া, তুমি সদা আছ কাছে–অনিমেষ আঁখি তব মুখপানে চেয়ে আছে।স্মরিয়ে তোমার স্নেহ পুলকে পূরিছে দেহ–প্রভু গো, তোমারে কভু আর না রহিব ভুলে।।$পূজা ও প্রার্থনা (pooja-o-prarthana)
প্রভু, এলেম কোথায় !কখন বরষ গেল, জীবন বহে গেল–কখন কী-যে হল জানি নে হায়।আসিলাম কোথা হতে, যেতেছি কোন্‌ পথেভাসিয়ে কালস্রোতে তৃণের প্রায়।মরণসাগর-পানে চলেছি প্রতিক্ষণ,তবুও দিবানিশি মোহেতে অচেতন।এ জীবন অবহেলে আঁধারে দিনু ফেলে–কত-কী গেল চলে, কত-কী যায়।শোকে তাপে জরজর অসহ যাতনায়শুকায়ে গেছে প্রেম, হৃদয় মরুপ্রায়।কাঁদিয়ে হলেম সারা, হয়েছি দিশাহারা–কোথা গো ধ্রুবতারা কোথা গো হায়।।$পূজা ও প্রার্থনা (pooja-o-prarthana)
সংসারেতে চারি ধার করিয়াছে অন্ধকার,নয়নে তোমার জ্যোতি অধিক ফুটেছে তাই।।চৌদিকে বিষাদঘোরে ঘেরিয়া ফেলেছে মোরে,তোমার আনন্দমুখ হৃদয়ে দেখিতে পাই।।ফেলিয়া শোকের ছায়া মৃত্যু ফিরে পায় পায়,যতনের ধন যত কেড়ে কেড়ে নিয়ে যায়।তবু সে মৃত্যুর মাঝে অমৃতমুরতি রাজে,মৃত্যুশোক পরিহরি ওই মুখপানে চাই।।তোমার আশ্বাসবাণী শুনিতে পেয়েছি প্রভু,মিছে ভয় মিছে শোক আর করিব না কভু।হৃদয়ের ব্যথা কব, অমৃত যাচিয়া লব,তোমার অভয়-কোলে পেয়েছি পেয়েছি ঠাঁই।।$পূজা ও প্রার্থনা (pooja-o-prarthana)
কী দিব তোমায়। নয়নেতে অশ্রুধার,শোকে হিয়া জরজর হে।।দিয়ে যাব হে, তোমারি পদতলেআকুল এ হৃদয়ের ভার।।$পূজা ও প্রার্থনা (pooja-o-prarthana)
তোমারেই প্রাণের আশা কহিব।সুখে-দুখে-শোকে আঁধারে-আলোকে চরণে চাহিয়া রহিব।।কেন এ সংসারে পাঠালে আমারে তুমিই জান তা প্রভু গো।তোমারি আদেশে রহিব এ দেশে, সুখ দুখ যাহা দিবে সহিব।।যদি বনে কভু পথ হারাই, প্রভু, তোমারি নাম লয়ে ডাকিব।বড়োই প্রাণ যবে আকুল হইবে চরণ হৃদয়ে লইব।।তোমারি জগতে প্রেম বিলাইব, তোমারি কার্য যা সাধিব–শেষ হয়ে গেলে ডেকে নিয়ো কোলে। বিরাম আর কোথা পাইব।।$পূজা ও প্রার্থনা (pooja-o-prarthana)
রজনী পোহাইল– চলেছে যাত্রীদল,আকাশ পূরিল কলরবে।সবাই যেতেছে মহোৎসবে।।কুসুম ফুটেছে বনে, গাহিছে পাখিগণে–এমন প্রভাত কি আর হবে।নিদ্রা আর নাই চোখে, বিমল অরুণালোকেজাগিয়া উঠেছে আজি সবে।।চলো গো পিতার ঘরে, সারা বৎসরের তরেপ্রসাদ-অমৃত ভিক্ষা লবে।।ওই হেরো তাঁর দ্বার জগতের পরিবারহোথায় মিলেছে আজি সবে–ভাই বন্ধু সবে মিলি করিতেছে কোলাকুলি,মাতিয়াছে প্রেমের উৎসবে।।যত চায় তত পায়– হৃদয় পূরিয়া যায়,গৃহে ফিরে জয়-জয়-রবে।সবার মিটেছে সাধ– লভিয়াছে আশীর্বাদ,সম্বৎসর আনন্দে কাটিবে।।$পূজা ও প্রার্থনা (pooja-o-prarthana)
নমো নমো, হে বৈরাগী।তপোবহ্নির শিখা জ্বালো জ্বালো,নির্বাণহীন নির্মল আলোঅন্তরে থাক্‌ জাগি॥$প্রকৃতি (prakriti)
এসো এসো হে তৃষ্ণার জল, কলকল্‌ ছলছল্‌--ভেদ করো কঠিনের ক্রূর বক্ষতল কলকল্‌ ছলছল্‌॥এসো এসো উৎসস্রোতে গূঢ় অন্ধকার হতেএসো হে নির্মল কলকল্‌ ছলছল্‌॥রবিকর রহে তব প্রতীক্ষায়।তুমি যে খেলার সাথি, সে তোমারে চায়।তাহারি সোনার তান তোমাতে জাগায় গান,এসো হে উজ্জ্বল, কলকল্‌ ছলছল্‌॥হাঁকিছে অশান্ত বায়,'আয়, আয়, আয়।' সে তোমায় খুঁজে যায়।তাহার মৃদঙ্গরবে করতালি দিতে হবে,এসো হে চঞ্চল, কলকল্‌ ছলছল্‌॥মরুদৈত্য কোন্‌ মায়াবলেতোমারে করেছে বন্দী পাষাণশৃঙ্খলে।ভেঙে ফেলে দিয়ে কারা এসো বন্ধহীন ধারা,এসো হে প্রবল, কলকল্‌ ছলছল্‌॥$প্রকৃতি (prakriti)
এসো, এসো, এসো হে বৈশাখ।তাপসনিশ্বাসবায়ে মুমূর্ষুরে দাও উড়ায়ে,বৎসরের আবর্জনা দূর হয়ে যাক॥যাক পুরাতন স্মৃতি, যাক ভুলে-যাওয়া গীতি,অশ্রুবাষ্প সুদূরে মিলাক॥মুছে যাক গ্লানি, ঘুচে যাক জরা,অগ্নিস্নানে শুচি হোক ধরা।রসের আবেশরাশি শুষ্ক করি দাও আসি,আনো আনো আনো তব প্রলয়ের শাঁখ।মায়ার কুজ্ঝটিজাল যাক দূরে যাক॥$প্রকৃতি (prakriti)
ওই বুঝি কালবৈশাখীসন্ধ্যা-আকাশ দেয় ঢাকি॥ভয় কী রে তোর ভয় কারে, দ্বার খুলে দিস চার ধারে--শোন্‌ দেখি ঘোর হুঙ্কারে নাম তোরই ওই যায় ডাকি॥তোর সুরে আর তোর গানেদিস সাড়া তুই ওর পানে।যা নড়ে তায় দিক নেড়ে, যা যাবে তা যাক ছেড়ে,যা ভাঙা তাই ভাঙবে রে-- যা রবে তাই থাক বাকি॥$প্রকৃতি (prakriti)
"প্রখর তপনতাপে আকাশ তৃষায় কাঁপে,বায়ু করে হাহাকার।দীর্ঘপথের শেষে ডাকি মন্দিরে এসে,""খোলো খোলো খোলো দ্বার॥বাহির হয়েছি কবে কার আহ্বানরবে,এখনি মলিন হবে প্রভাতের ফুলহার॥বুকে বাজে আশাহীনা ক্ষীণমর্মর বীণা,জানি না কে আছে কিনা, সাড়া তো না পাই তার।আজি সারা দিন ধ'রে প্রাণে সুর ওঠে ভরে,একেলা কেমন ক'রে বহিব গানের ভার॥"$প্রকৃতি (prakriti)
মধ্যদিনে যবে গান বন্ধ করে পাখি,হে রাখাল, বেণু তব বাজাও একাকী॥প্রান্তরপ্রান্তের কোণে রুদ্র বসি তাই শোনে,মধুরের-স্বপ্নাবেশে-ধ্যানমগন-আঁখি--হে রাখাল, বেণু যবে বাজাও একাকী॥সহসা উচ্ছ্বসি উঠে ভরিয়া আকাশতৃষাতপ্ত বিরহের নিরুদ্ধ নিশ্বাস।অম্বরপ্রান্তে যে দূরে ডম্বরু গম্ভীর সুরেজাগায় বিদ্যুতছন্দে আসন্ন বৈশাখী--হে রাখাল, বেণু যবে বাজাও একাকী॥$প্রকৃতি (prakriti)
বৈশাখ হে, মৌনী তাপস, কোন্‌ অতলের বাণীএমন কোথায় খুঁজে পেলে।তপ্ত ভালের দীপ্তি ঢাকি মন্থর মেঘখানিএল গভীর ছায়া ফেলে॥রুদ্রতপের সিদ্ধি এ কি ওই-যে তোমার বক্ষে দেখি,ওরই লাগি আসন পাতো হোমহুতাশন জ্বেলে॥নিঠুর, তুমি তাকিয়েছিলে মৃত্যুক্ষুধার মতোতোমার রক্তনয়ন মেলে।ভীষণ, তোমার প্রলয়সাধন প্রাণের বাঁধন যতযেন হানবে অবহেলে।হঠাৎ তোমার কণ্ঠে এ যে আশার ভাষা উঠল বেজে,দিলে তরুণ শ্যামল রূপে করুণ সুধা ঢেলে॥$প্রকৃতি (prakriti)
বৈশাখের এই ভোরের হাওয়া আসে মৃদুমন্দ।আনে আমার মনের কোণে সেই চরণের ছন্দ॥স্বপ্নশেষের বাতায়নে হঠাৎ-আসা ক্ষণে ক্ষণেআধো-ঘুমের-প্রান্ত-ছোঁওয়া বকুলমালার গন্ধ॥বৈশাখের এই ভোরের হাওয়া বহে কিসের হর্ষ,যেন রে সেই উড়ে-পড়া এলো কেশের স্পর্শ।চাঁপাবনের কাঁপন-ছলে লাগে আমার বুকের তলেআরেক দিনের প্রভাত হতে হৃদয়দোলার স্পন্দ॥$প্রকৃতি (prakriti)
শুষ্কতাপের দৈত্যপুরে দ্বার ভাঙবে ব'লে,রাজপুত্র, কোথা হতে হঠাৎ এলে চলে॥সাত-সমুদ্র-পারের থেকে বজ্রস্বরে এলে হেঁকে,দুন্দুভি যে উঠল বেজে বিষম কলরোলে॥বীরের পদপরশ পেয়ে মূর্ছা হতে জাগে,বসুন্ধরার তপ্ত প্রাণে বিপুল পুলক লাগে।মরকতমণির থালা সাজিয়ে গাঁথে বরণমালা,উতলা তার হিয়া আজি সজল হাওয়ায় দোলে॥$প্রকৃতি (prakriti)
হে তাপস, তব শুষ্ক কঠোর রূপের গভীর রসেমন আজি মোর উদাস বিভোর কোন্‌ সে ভাবের বশে॥তব পিঙ্গল জটা হানিছে দীপ্ত ছটা,তব দৃষ্টির বহ্নিবৃষ্টি অন্তরে গিয়ে পশে॥বুঝি না, কিছু না জানিমর্মে আমার মৌন তোমার কী বলে রুদ্রবাণী।দিগ্‌দিগন্ত দহি দুঃসহ তাপ বহিতব নিশ্বাস আমার বক্ষে রহি রহি নিশ্বসে॥সারা হয়ে এলে দিনসন্ধ্যামেঘের মায়ার মহিমা নিঃশেষে হবে লীন।দীপ্তি তোমার তবে শান্ত হইয়া রবে,তারায় তারায় নীরব মন্ত্রে ভরি দিবে শূন্য সে॥$প্রকৃতি (prakriti)
তপস্বিনী হে ধরণী, ওই-যে তাপের বেলা আসে--তপের আসনখানি প্রসারিল মৌন নীলাকাশে॥অন্তরে প্রাণের লীলা হোক তব অন্তঃশীলা,যৌবনের পরিসর শীর্ণ হোক হোমাগ্নিনিশ্বাসে॥যে তব বিচিত্র তান উচ্ছ্বসি উঠিত বহু গীতেএক হয়ে মিশে যাক মৌনমন্ত্রে ধ্যানের শান্তিতে।সংযমে বাঁধুক লতা কুসুমিত চঞ্চলতা,সাজুক লাবণ্যলক্ষ্ণী দৈন্যের ধূসর ধুলিবাসে॥$প্রকৃতি (prakriti)
মধ্যদিনের বিজন বাতায়নেক্লান্তি-ভরা কোন্‌ বেদনার মায়া স্বপ্নাভাসে ভাসে মনে-মনে॥কৈশোরে যে সলাজ কানাকানি খুঁজেছিল প্রথম প্রেমের বাণীআজ কেন তাই তপ্ত হাওয়ায় হাওয়ায় মর্মরিছে গহন বনে বনে॥যে নৈরাশা গভীর অশ্রুজলে ডুবেছিল বিস্মরণের তলেআজ কেন সেই বনযূথীর বাসে উচ্ছ্বসিল মধুর নিশ্বাসে,সারাবেলা চাঁপার ছায়ায় ছায়ায় গুঞ্জরিয়া ওঠে ক্ষণে ক্ষণে॥$প্রকৃতি (prakriti)
এসো শ্যামল সুন্দর,আনো তব তাপহরা তৃষাহরা সঙ্গসুধা।বিরহিণী চাহিয়া আছে আকাশে॥সে যে ব্যথিত হৃদয় আছে বিছায়েতমালকুঞ্জপথে সজল ছায়াতে,নয়নে জাগিছে করুণ রাগিণী॥বকুলমুকুল রেখেছে গাঁথিয়া,বাজিছে অঙ্গনে মিলনবাঁশরি।আনো সাথে তোমার মন্দিরাচঞ্চল নৃত্যের বাজিবে ছন্দে সে--বাজিবে কঙ্কণ, বাজিবে কিঙ্কিণী,ঝঙ্কারিবে মঞ্জীর রুণু রুণু॥$প্রকৃতি (prakriti)
চক্ষে আমার তৃষ্ণা, ওগো তৃষ্ণা আমার বক্ষ জুড়ে।আমি বৃষ্টিবিহীন বৈশাখী দিন, সন্তাপে প্রাণ যায় যে পুড়ে॥ঝড় উঠেছে তপ্ত হাওয়ায়, মনকে সুদূর শূন্যে ধাওয়ায়--অবগুণ্ঠন যায় যে উড়ে॥যে-ফুল কানন করত আলোকালো হয়ে সে শুকাল।ঝরনারে কে দিল বাধা-- নিষ্ঠুর পাষাণে বাঁধাদুঃখের শিখরচূড়ে॥$প্রকৃতি (prakriti)
ঝরঝর বরিষে বারিধারা।হায় পথবাসী, হায় গতিহীন, হায় গৃহহারা ॥ফিরে বায়ু হাহাস্বরে, ডাকে কারে জনহীন অসীম প্রান্তরে--রজনী আঁধারে॥অধীরা যমুনা তরঙ্গ-আকুলা অকূলা রে, তিমিরদুকূলা রে।নিবিড় নীরদ গগনে গরগর গরজে সঘনে,চঞ্চলচপলা চমকে-- নাহি শশীতারা ॥$প্রকৃতি (prakriti)
ওই আসে ওই অতি ভৈরব হরষেজলসিঞ্চিত ক্ষিতিসৌরভরভসেঘনগৌরবে নবযৌবনা বরষাশ্যামগম্ভীর সরসা।গুরু গর্জনে নীল অরণ্য শিহরে,উতলা কলাপী কেকাকলরবে বিহরে।নিখিলচিত্তহরষাঘনগৌরবে আসিছে মত্ত বরষা ॥কোথা তোরা অয়ি তরুণী পথিকললনা,জনপদবধূ তড়িতচকিতনয়না,মালতীমালিনী কোথা প্রিয়পরিচারিকা,কোথা তোরা অভিসারিকা।ঘনবনতলে এসো ঘননীলবসনা,ললিত নৃত্যে বাজুক স্বর্ণরসনা,আনো বীণা মনোহারিকা।কোথা বিরহিণী, কোথা তোরা অভিসারিকা ॥আনো মৃদঙ্গ মুরজ মুরলী মধুরা,বাজাও শঙ্খ, হুলুরব করো বধুরা--এসেছে বরষা, ওগো নব-অনুরাগিণী,ওগো প্রিয়সুখভাগিনী।কুঞ্জকুটিরে অয়ি ভাবাকুললোচনা,ভূর্জপাতায় নবগীত করো রচনামেঘমল্লাররাগিণী।এসেছে বরষা, ওগো নব-অনুরাগিণী॥কেতকীকেশরে কেশপাশ করো সুরভি,ক্ষীণ কটিতটে গাঁথি লয়ে পরো করবী॥কদম্বরেণু বিছাইয়া দাও শয়নে,অঞ্জন আঁকো নয়নে।তালে তালে দুটি কঙ্কন কনকনিয়াভবনশিখীরে নাচাও গণিয়া গণিয়াস্মিতবিকশিত বয়নে--কদম্বরেণু বিছাইয়া ফুলশয়নে॥এসেছে বরষা, এসেছে নবীনা বরষা,গগন ভরিয়া এসেছে ভুবনভরসা ॥দুলিছে পবনে সনসন বনবীথিকা,গীতিময় তরুলতিকা।শতেক যুগের কবিদলে মিলি আকাশেধ্বনিয়া তুলিছে মত্তমদির বাতাসেশতেক যুগের গীতিকা।শতশতগীতমুখরিত বনবীথিকা ॥$প্রকৃতি (prakriti)
গহন ঘন ছাইল গগন ঘনাইয়া।স্তিমিত দশ দিশি, স্তম্ভিত কানন,সব চরাচর আকুল-- কী হবে কে জানেঘোরা রজনী, দিকললনা ভয়বিভলা ॥চমকে চমকে সহসা দিক উজলিচকিতে চকিতে মাতি ছুটিল বিজলিথরহর চরাচর পলকে ঝলকিয়াঘোর তিমিরে ছায় গগন মেদিনীগুরুগুরু নীরদগরজনে স্তব্ধ আঁধার ঘুমাইছে,সহসা উঠিল জেগে প্রচণ্ড সমীরণ-- কড়কড় বাজ॥$প্রকৃতি (prakriti)
হেরিয়া শ্যামল ঘন নীল গগনেসেই সজল কাজল আঁখি পড়িল মনে॥অধর করুণা-মাখা, মিনতিবেদনা-আঁকানীরবে চাহিয়া থাকা বিদায়খনে॥ঝরঝর ঝরে জল, বিজুলি হানে,পবন মাতিছে বনে পাগল গানে।আমার পরানপুটে কোন্‌খানে ব্যথা ফুটে,কার কথা জেগে উঠে হৃদয়কোণে॥$প্রকৃতি (prakriti)
মেঘের 'পরে মেঘ জমেছে, আঁধার করে আসে।আমায় কেন বসিয়ে রাখ একা দ্বারের পাশে।কাজের দিনে নানা কাজে থাকি নানা লোকের মাঝে,আজ আমি যে বসে আছি তোমারি আশ্বাসে॥তুমি যদি না দেখা দাও, কর আমায় হেলা,কেমন করে কাটে আমার এমন বাদল-বেলা।দূরের পানে মেলে আঁখি কেবল আমি চেয়ে থাকি,পরান আমার কেঁদে বেড়ায় দুরন্ত বাতাসে॥$প্রকৃতি (prakriti)
শাঙনগগনে ঘোর ঘনঘটা, নিশীথযামিনী রে।কুঞ্জপথে, সখি, কৈসে যাওব অবলা কামিনী রে।উন্মদ পবনে যমুনা তর্জিত, ঘন ঘন গর্জিত মেহ।দমকত বিদ্যুত, পথতরু লুন্ঠিত, থরহর কম্পিত দেহঘন ঘন রিম্‌ ঝিম্‌ রিম্‌ ঝিম্‌ রিম্‌ ঝিম্‌ বরখত নীরদপুঞ্জ।শাল-পিয়ালে তাল-তমালে নিবিড়তিমিরময় কুঞ্জ।কহ রে সজনী, এ দুরুযোগে কুঞ্জে নিরদয় কানদারুণ বাঁশী কাহ বজায়ত সকরুণ রাধা নাম।মোতিম হারে বেশ বনা দে, সীঁথি লগা দে ভালে।উরহি বিলুন্ঠিত লোল চিকুর মম বাঁধহ চম্পকমালে।গহন রয়নমে ন যাও, বালা, নওলকিশোরক পাশ।গরজে ঘন ঘন, বহু ডর পাওব, কহে ভানু তব দাস।$প্রকৃতি (prakriti)
আষাঢ়সন্ধ্যা ঘনিয়ে এল, গেল রে দিন বয়ে।বাঁধন-হারা বৃষ্টিধারা ঝরছে রয়ে রয়ে॥একলা বসে ঘরের কোণে কী ভাবি যে আপন-মনে,সজল হাওয়া যূথীর বনে কী কথা যায় কয়ে॥হৃদয়ে আজ ঢেউ দিয়েছে, খুঁজে না পাই কূল;সৌরভে প্রাণ কাঁদিয়ে তোলে ভিজে বনের ফুল।আঁধার রাতে প্রহরগুলি কোন্‌ সুরে আজ ভরিয়ে তুলি,কোন্‌ ভুলে আজ সকল ভুলি আছি আকুল হয়ে॥$প্রকৃতি (prakriti)
আজ বারি ঝরে ঝরঝর ভরা বাদরে,আকাশ-ভাঙা আকুল ধারা কোথাও না ধরে॥শালের বনে থেকে থেকে ঝড় দোলা দেয় হেঁকে হেঁকে,জল ছুটে যায় এঁকে বেঁকে মাঠের 'পরে।আজ মেঘের জটা উড়িয়ে দিয়ে নৃত্য কে করে॥ওরে বৃষ্টিতে মোর ছুটেছে মন, লুটেছে এই ঝড়ে--বুক ছাপিয়ে তরঙ্গ মোর কাহার পায়ে পড়ে।অন্তরে আজ কী কলরোল, দ্বারে দ্বারে ভাঙল আগল--হৃদয়-মাঝে জাগল পাগল আজি ভাদরে।আজ এমন ক'রে কে মেতেছে বাহিরে ঘরে॥$প্রকৃতি (prakriti)
কাঁপিছে দেহলতা থরথর,চোখের জলে আঁখি ভরভর॥দোদুল তমালেরই বনছায়া তোমারি নীল বাসে নিল কায়া,বাদল-নিশীথেরই ঝরঝরতোমারি আঁখি-'পরে ভরভর॥যে কথা ছিল তব মনে মনেচমকে অধরের কোণে কোণে।নীরব হিয়া তব দিল ভরি কী মায়া স্বপনে যে, মরি মরি,আঁধার কাননের মরমরবাদল-নিশীথের ঝরঝর॥$প্রকৃতি (prakriti)
আমার দিন ফুরালো ব্যাকুল বাদলসাঁঝেগহন মেঘের নিবিড় ধারার মাঝে॥বনের ছায়ায় জলছলছল সুরেহৃদয় আমার কানায় কানায় পূরে।খনে খনে ওই গুরুগুরু তালে তালেগগনে গগনে গভীর মৃদঙ বাজে॥কোন্‌ দূরের মানুষ যেন এল আজ কাছে,তিমির-আড়ালে নীরবে দাঁড়ায়ে আছে।বুকে দোলে তার বিরহব্যথার মালাগোপন-মিলন-অমৃতগন্ধ-ঢালা।মনে হয় তার চরণের ধ্বনি জানি--হার মানি তার অজানা জনের সাজে॥$প্রকৃতি (prakriti)
ওগো আমার শ্রাবণমেঘের খেয়াতরীর মাঝি,অশ্রুভরা পূরব হাওয়ায় পাল তুলে দাও আজি॥উদাস হৃদয় তাকায়ে রয়, বোঝা তাহার নয় ভারী নয়,পুলক-লাগা এই কদম্বের একটি কেবল সাজি॥ভোরবেলা যে খেলার সাথি ছিল আমার কাছে,মনে ভাবি, তার ঠিকানা তোমার জানা আছে।তাই তোমারি সারিগানে সেই আঁখি তার মনে আনে,আকাশ-ভরা বেদনাতে রোদন উঠে বাজি॥$প্রকৃতি (prakriti)
তিমির-অবগুণ্ঠনে বদন তব ঢাকিকে তুমি মম অঙ্গনে দাঁড়ালে একাকী॥আজি সঘন শর্বরী, মেঘমগন তারা,নদীর জলে ঝর্ঝরি ঝরিছে জলধারা,তমালবন মর্মরি পবন চলে হাঁকি॥যে কথা মম অন্তরে আনিছ তুমি টানিজানি না কোন্‌ মন্তরে তাহারে দিব বাণী।রয়েছি বাঁধা বন্ধনে, ছিঁড়িব, যাব বাটে--যেন এ বৃথা ক্রন্দনে এ নিশি নাহি কাটে।কঠিন বাধা-লঙ্ঘনে দিব না আমি ফাঁকি॥$প্রকৃতি (prakriti)
কদম্বেরই কানন ঘেরি আষাঢ়মেঘের ছায়া খেলে,পিয়ালগুলি নাটের ঠাটে হাওয়ায় হেলে॥বরষনের পরশনে শিহর লাগে বনে বনে,বিরহী এই মন যে আমার সুদূর-পানে পাখা মেলে॥আকাশপথে বলাকা ধায় কোন্‌ সে অকারণের বেগে,পুব হাওয়াতে ঢেউ খেলে যায় ডানার গানের তুফান লেগে।ঝিল্লিমুখর বাদল-সাঁঝে কে দেখা দেয় হৃদয়-মাঝে,স্বপনরূপে চুপে চুপে ব্যথায় আমার চরণ ফেলে॥$প্রকৃতি (prakriti)
আকাশতলে দলে দলে মেঘ যে ডেকে যায়'আ য় আ য় আ য়'॥জামের বনে আমের বনে রব উঠেছে তাই--'যা ই যা ই যা ই।উড়ে যাওয়ার সাধ জাগে তার পুলক-ভরা ডালেপাতায় পাতায়॥নদীর ধারে বারে বারে মেঘ যে ডেকে যায়--'আ য় আ য় আ য়'।কাশের বনে ক্ষণে ক্ষণে রব উঠেছে তাই--'যা ই যা ই যা ই'।মেঘের গানে তরীগুলি তান মিলিয়ে চলেপাল-তোলা পাখায়॥$প্রকৃতি (prakriti)
বাদল-মেঘে মাদল বাজে গুরুগুরু গগন-মাঝে॥তারি গভীর রোলে আমার হৃদয় দোলে,আপন সুরে আপনি ভোলে॥কোথায় ছিল গহন প্রাণেগোপন ব্যথা গোপন গানে--আজি সজল বায়ে শ্যামল বনের ছায়েছড়িয়ে গেল সকলখানে গানে গানে॥$প্রকৃতি (prakriti)
আষাঢ়, কোথা হতে আজ পেলি ছাড়া।মাঠের শেষে শ্যামল বেশে ক্ষণেক দাঁড়া ॥জয়ধ্বজা ওই-যে তোমার গগন জুড়ে।পুব হতে কোন্‌ পশ্চিমেতে যায় রে উড়ে,গুরু গুরু ভেরী কারে দেয় যে সাড়া॥নাচের নেশা লাগল তালের পাতায় পাতায়,হাওয়ার দোলায় দোলায় শালের বনকে মাতায়।আকাশ হতে আকাশে কার ছুটোছুটি,বনে বনে মেঘের ছায়ায় লুটোপুটি--ভরা নদীর ঢেউয়ে ঢেউয়ে কে দেয় নাড়া ॥$প্রকৃতি (prakriti)
ছায়া ঘনাইছে বনে বনে, গগনে গগনে ডাকে দেয়া।কবে নবঘন-বরিষনে গোপনে গোপনে এলি কেয়া ॥পুরবে নীরব ইশারাতে একদা নিদ্রাহীন রাতেহাওয়াতে কী পথে দিলি খেয়া--আষাঢ়ের খেয়ালের কোন্‌ খেয়া ॥যে মধু হৃদয়ে ছিল মাখা কাঁটাতে কী ভয়ে দিলি ঢাকা।বুঝি এলি যার অভিসারে মনে মনে দেখা হল তারে,আড়ালে আড়ালে দেয়া-নেয়া--আপনায় লুকায়ে দেয়া-নেয়া ॥$প্রকৃতি (prakriti)
এই শ্রাবণ-বেলা বাদল-ঝরা যূথীবনের গন্ধে ভরা ॥কোন্‌ ভোলা দিনের বিরহিনী, যেন তারে চিনি চিনি--ঘন বনের কোণে কোণে ফেরে ছায়ার-ঘোমটা-পরা ॥কেন বিজন বাটের পানে তাকিয়ে আছি কে তা জানে।হঠাৎ কখন অজানা সে আসবে আমার দ্বারের পাশে,বাদল-সাঁঝের আঁধার-মাঝে গান গাবে প্রাণ-পাগল করা ॥$প্রকৃতি (prakriti)
আজ কিছুতেই যায় না মনের ভার,দিনের আকাশ মেঘে অন্ধকার-- হায় রে॥মনে ছিল আসবে বুঝি, আমায় সে কি পায় নি খুঁজি--না-বলা তার কথাখানি জাগায় হাহাকার॥সজল হাওয়ায় বারে বারেসারা আকাশ ডাকে তারে।বাদল-দিনের দীর্ঘশ্বাসে জানায় আমায় ফিরবে না সে--বুক ভরে সে নিয়ে গেল বিফল অভিসার॥$প্রকৃতি (prakriti)
শ্রাবণবরিষন পার হয়ে কী বাণী আসে ওই রয়ে রয়ে।গোপন কেতকীর পরিমলে, সিক্ত বকুলের বনতলে,দূরের আঁখিজল বয়ে বয়ে কী বাণী আসে ওই রয়ে রয়ে॥কবির হিয়াতলে ঘুরে ঘুরে আঁচল ভরে লয় সুরে সুরে।বিজনে বিরহীর কানে কানে সজল মল্লার-গানে-গানেকাহার নামখানি কয়ে কয়েকী বাণী আসে ওই রয়ে রয়ে॥$প্রকৃতি (prakriti)
গহন রাতে শ্রাবণধারা পড়িছে ঝরে,কেন গো মিছে জাগাবে ওরে॥এখনো দুটি আঁখির কোণে যায় যে দেখাজলের রেখা,না-বলা বাণী রয়েছে যেন অধর ভরে॥নাহয় যেয়ো গুঞ্জরিয়া বীণার তারেমনের কথা শয়নদ্বারে।নাহয় রেখো মালতীকলি শিথিল কেশেনীরবে এসে,নাহয় রাখী পরায়ে যেয়ো ফুলের ডোরে।কেন গো মিছে জাগাবে ওরে॥$প্রকৃতি (prakriti)
যেতে দাও যেতে দাও গেল যারা।তুমি যেয়ো না, তুমি যেয়ো না,আমার বাদলের গান হয় নি সারা ॥কুটিরে কুটিরে বন্ধ দ্বার, নিভৃত রজনী অন্ধকার,বনের অঞ্চল কাঁপে চঞ্চল-- অধীর সমীর তন্দ্রাহারা ॥দীপ নিবেছে নিবুক নাকো, আঁধারে তব পরশ রাখো।বাজুক কাঁকন তোমার হাতে আমার গানের তালের সাথে,যেমন নদীর ছলোছলো জলে ঝরে ঝরোঝরো শ্রাবণধারা ॥$প্রকৃতি (prakriti)
ভেবেছিলেম আসবে ফিরে,তাই ফাগুনশেষে দিলেম বিদায়।তুমি গেলে ভাসি নয়ননীরেএখন শ্রাবণদিনে মরি দ্বিধায়॥এখন বাদল-সাঁঝের অন্ধকারে আপনি কাঁদাই আপনারে,একা ঝরো ঝরো বারিধারে ভাবি কী ডাকে ফিরাব তোমায়॥যখন থাক আঁখির কাছেতখন দেখি ভিতর বাহির সব ভরে আছে।সেই ভরা দিনের ভরসাতে চাই বিরহের ভয় ঘোচাতে,তবু তোমা-হারা বিজন রাতেকেবল হারাই-হারাই বাজে হিয়ায়॥$প্রকৃতি (prakriti)
আজি ওই আকাশ-'পরে সুধায় ভরে আষাঢ়-মেঘের ফাঁক।হৃদয়-মাঝে মধুর বাজে কী উৎসবের শাঁখ॥একি হাসির বাঁশির তান, একি চোখের জলের গান--পাই নে দিশে কে জানি সে দিল আমায় ডাক॥আমায় নিরুদ্দেশের পানে কেমন করে টানে এমন করুণ গানে।ওই পথের পারের আলো আমার লাগল চোখে ভালো,গগনপারে দেখি তারে সুদূর নির্বাক্‌॥$প্রকৃতি (prakriti)
শ্যামল ছায়া, নাইবা গেলেশেষ বরষার ধারা ঢেলে॥সময় যদি ফুরিয়ে থাকে-- হেসে বিদায় করো তাকে,এবার নাহয় কাটুক বেলা অসময়ের খেলা খেলে॥মলিন, তোমার মিলাবে লাজ--শরৎ এসে পরাবে সাজ।নবীন রবি উঠবে হাসি, বাজাবে মেঘ সোনার বাঁশি--কালোয় আলোয় যুগলরূপে শূন্যে দেবে মিলন মেলে॥$প্রকৃতি (prakriti)
ও আষাঢ়ের পূর্ণিমা আমার, আজি রইলে আড়ালে--স্বপনের আবরণে লুকিয়ে দাঁড়ালে॥আপনারই মনে জানি না একেলা হৃদয়-আঙিনায় করিছ কী খেলা--তুমি আপনায় খুঁজিয়া ফেরো কি তুমি আপনায় হারালে॥একি মনে রাখা একি ভুলে যাওয়া।একি স্রোতে ভাসা, একি কূলে যাওয়া।কভুবা নয়নে কভুবা পরানে কর লুকোচুরি কেন যে কে জানে।কভুবা ছায়ায় কভুবা আলোয় কোন্‌ দোলায় যে নাড়ালে॥$প্রকৃতি (prakriti)
আহ্বান আসিল মহোৎসবেঅম্বরে গম্ভীর ভেরিরবে॥পূর্ববায়ু চলে ডেকে শ্যামলের অভিষেকে--অরণ্যে অরণ্যে নৃত্য হবে॥নির্ঝরকল্লোল-কলকলেধরণীর আনন্দ উচ্ছলে।শ্রাবণের বীণাপাণি মিলালো বর্ষণবাণীকদম্বের পল্লবে পল্লবে॥$প্রকৃতি (prakriti)
কোন্‌ পুরাতন প্রাণের টানেছুটেছে মন মাটির পানে॥চোখ ডুবে যায় নবীন ঘাসে, ভাবনা ভাসে পুব-বাতাসে--মল্লারগান প্লাবন জাগায় মনের মধ্যে শ্রাবণ-গানে॥লাগল যে দোল বনের মাঝেঅঙ্গে সে মোর দেয় দোলা যে।যে বাণী ওই ধানের ক্ষেতে আকুল হল অঙ্কুরেতেআজ এই মেঘের শ্যামল মায়ায়সেই বাণী মোর সুরে আনে॥$প্রকৃতি (prakriti)
নীল- অঞ্জনঘন পুঞ্জছায়ায় সম্‌বৃত অম্বর হে গম্ভীর!বনলক্ষ্মীর কম্পিত কায়, চঞ্চল অন্তর--ঝঙ্কৃত তার ঝিল্লির মঞ্জীর হে গম্ভীর॥বর্ষণগীত হল মুখরিত মেঘমন্দ্রিত ছন্দে,কদম্ববন গভীর মগন আনন্দঘন গন্ধে--নন্দিত তব উৎসবমন্দির হে গম্ভীর॥দহনশয়নে তপ্ত ধরণী পড়েছিল পিপাসার্তা,পাঠালে তাহারে ইন্দ্রলোকের অমৃতবারির বার্তা।মাটির কঠিন বাধা হল ক্ষীণ, দিকে দিকে হল দীর্ণ--নব অঙ্কুর-জয়পতাকায় ধরাতল সমাকীর্ণ--ছিন্ন হয়েছে বন্ধন বন্দীর হে গম্ভীর॥$প্রকৃতি (prakriti)
আজ শ্রাবণের আমন্ত্রণেদুয়ার কাঁপে ক্ষণে ক্ষণে,ঘরের বাঁধন যায় বুঝি আজ টুটে॥ধরিত্রী তাঁর অঙ্গনেতে নাচের তালে ওঠেন মেতে,চঞ্চল তাঁর অঞ্চল যায় লুটেপ্রথম যুগের বচন শুনি মনেনবশ্যামল প্রাণের নিকেতনে।পুব-হাওয়া ধায় আকাশতলে, তার সাথে মোর ভাবনা চলেকালহারা কোন্‌ কালের পানে ছুটে॥$প্রকৃতি (prakriti)
বজ্রমানিক দিয়ে গাঁথা, আষাঢ় তোমার মালা।তোমার শ্যামল শোভার বুকে বিদ্যুতেরই জ্বালা ॥তোমার মন্ত্রবলে পাষাণ গলে, ফসল ফলে--মরু বহে আনে তোমার পায়ে ফুলের ডালা ॥মরোমরো পাতায় পাতায় ঝরোঝরো বারির রবেগুরুগুরু মেঘের মাদল বাজে তোমার কী উৎসবে।সবুজ সুধার ধারায় প্রাণ এনে দাও তপ্ত ধারায়,বামে রাখ ভয়ঙ্করী বন্যা মরণ-ঢালা ॥$প্রকৃতি (prakriti)
পথিক মেঘের দল জোটে ওই শ্রাবণগগন-অঙ্গনে।শোন্‌ শোন্‌ রে, মন রে আমার, উধাও হয়ে নিরুদ্দেশের সঙ্গ নে॥দিক্‌-হারানো দুঃসাহসে সকল বাঁধন পড়ুক খসে,কিসের বাধা ঘরের কোণের শাসনসীমা-লঙ্ঘনে॥বেদনা তোর বিজুলশিখা জ্বলুক অন্তরে।সর্বনাশের করিস সাধন বজ্রমন্তরে।অজানাতে করবি গাহন, ঝড় সে পথের হবে বাহন--শেষ করে দিস আপনারে তুই প্রলয় রাতের ক্রন্দনে॥$প্রকৃতি (prakriti)
উতল-ধারা বাদল ঝরে। সকল বেলা একা ঘরে॥সজল হাওয়া বহে বেগে, পাগল নদী ওঠে জেগে,আকাশ ঘেরে কাজল মেঘে, তমালবনে আঁধার করে॥ওগো বঁধু দিনের শেষে এলে তুমি কেমন বেশে--আঁচল দিয়ে শুকাব জল, মুছাব পা আকুল কেশে।নিবিড় হবে তিমির-রাতি, জ্বেলে দেব প্রেমের বাতি,পরানখানি দেব পাতি-- চরণ রেখো তাহার 'পরে॥ভুলে গিয়ে জীবন মরণ লব তোমায় ক'রে বরণ--করিব জয় শরম-ত্রাসে, দাঁড়াব আজ তোমার পাশে--বাঁধন বাধা যাবে জ্ব'লে সুখ দুঃখ দেব দ'লে,ঝড়ের রাতে তোমার সাথে বাহির হব অভয়ভরে॥উতল-ধারা বাদল ঝরে, দুয়ার খুলে এলে ঘরে।চোখে আমার ঝলক লাগে, সকল মনে পুলক জাগে,চাহিতে চাই মুখের বাগে-- নয়ন মেলে কাঁপি ডরে॥$প্রকৃতি (prakriti)
ওরে ঝড় নেমে আয়, আয় রে আমার শুকনো পাতার ডালে,এই বরষায় নবশ্যামের আগমনের কালে॥যা উদাসীন, যা প্রাণহীন, যা আনন্দহারা,চরম রাতের অশ্রুধারায় আজ হয়ে যাক সারা--যাবার যাহা যাক সে চলে রুদ্র নাচের তালে॥আসন আমার পাততে হবে রিক্ত প্রাণের ঘরে,নবীন বসন পরতে হবে সিক্ত বুকের 'পরে।নদীর জলে বান ডেকেছে কূল গেল তার ভেসে,যূথীবনের গন্ধবাণী ছুটল নিরুদ্দেশে--পরান আমার জাগল বুঝি মরণ-অন্তরালে॥$প্রকৃতি (prakriti)
এই শ্রাবণের বুকের ভিতর আগুন আছে।সেই আগুনের কালোরূপ যে আমার চোখের 'পরে নাচে॥ও তার শিখার জটা ছড়িয়ে পড়ে দিক হতে ওই দিগন্তরে,তার কালো আভার কাঁপন দেখো তালবনের ওই গাছে গাছে॥বাদল-হাওয়া পাগল হল সেই আগুনের হুহুঙ্কারে।দুন্দুভি তার বাজিয়ে বেড়ায় মাঠ হতে কোন্‌ মাঠের পারে।ওরে, সেই আগুনের পুলক ফুটে কদম্ববন রঙিয়ে উঠে,সেই আগুনের বেগ লাগে আজ আমার গানের পাখার পাছে॥$প্রকৃতি (prakriti)
মেঘের কোলে কোলে যায় রে চলে বকের পাঁতি।ওরা ঘর-ছাড়া মোর মনের কথা যায় বুঝি ওই গাঁথি গাঁথি॥সুদূরের বীণার স্বরে কে ওদের হৃদয় হরেদুরাশার দুঃসাহসে উদাস করে--সে কোন্‌ উধাও হাওয়ার পাগলামিতে পাখা ওদের ওঠে মাতি॥ওদের ঘুম ছুটেছে, ভয় টুটেছে একেবারে,অলক্ষ্যেতে লক্ষ ওদের-- পিছন-পানে তাকায় না রে।যে বাসা ছিল জানা সে ওদের দিল হানা,না-জানার পথে ওদের নাই রে মানা--ওরা দিনের শেষে দেখেছে কোন্‌ মনোহরণ আঁধার রাতি॥$প্রকৃতি (prakriti)
ওই-যে ঝড়ের মেঘের কোলেবৃষ্টি আসে মুক্তকেশে আঁচলখানি দোলে॥ওরই গানের তালে তালে আমে জামে শিরীষ শালেনাচন লাগে পাতায় পাতায় আকুল কল্লোলে॥আমার দুই আঁখি ওই সুরেযায় হারিয়ে সজল ধারায় ওই ছায়াময় দূরে।ভিজে হাওয়ায় থেকে থেকে কোন্‌ সাথি মোর যায় যে ডেকে,একলা দিনের বুকের ভিতর ব্যথার তুফান তোলে॥$প্রকৃতি (prakriti)
কখন বাদল-ছোঁওয়া লেগেমাঠে মাঠে ঢাকে মাটি সবুজ মেঘে মেঘে॥ওই ঘাসের ঘনঘোরেধরণীতল হল শীতল চিকন আভায় ভ'রে--ওরা হঠাৎ-গাওয়া গানের মতো এল প্রাণের বেগে॥ওরা যে এই প্রাণের রণে মরুজয়ের সেনা,ওদের সাথে আমার প্রাণের প্রথম যুগের চেনা--তাই এমন গভীর স্বরেআমার আঁখি নিল ডাকি ওদের খেলাঘরে--ওদের দোল দেখে আজ প্রাণে আমার দোলা ওঠে জেগে॥$প্রকৃতি (prakriti)
এই সকাল বেলার বাদল-আঁধারেআজি বনের বীণায় কী সুর বাঁধা রে॥ঝরো ঝরো বৃষ্টিকলরোলে তালের পাতা মুখর ক'রে তোলে রে,উতল হাওয়া বেণুশাখায় লাগায় ধাঁদা রে॥ছায়ার তলে তলে জলের ধারা ওইহেরো দলে দলে নাচে তাথৈ থৈ-- তাথৈ থৈ।মন যে আমার পথ-হারানো সুরে সকল আকাশ বেড়ায় ঘুরে ঘুরে রে,শোনে যেন কোন্‌ ব্যাকুলের করুণ কাঁদা রে॥$প্রকৃতি (prakriti)
আজ আকাশের মনের কথা ঝরো ঝরো বাজেসারা প্রহর আমার বুকের মাঝে॥দিঘির কালো জলের 'পরে মেঘের ছায়া ঘনিয়ে ধরে,বাতাস বহে যুগান্তরের প্রাচীন বেদনা যেসারা প্রহর আমার বুকের মাঝে॥আঁধার বাতায়নেএকলা আমার কানাকানি ওই আকাশের সনে।ম্লানস্মৃতির বাণী যত পল্লবমর্মরের মতোসজল সুরে ওঠে জেগে ঝিল্লিমুখর সাঁঝেসারা প্রহর আমার বুকের মাঝে॥$প্রকৃতি (prakriti)
পুব-সাগরের পার হতে কোন্‌ এল পরবাসী--শূন্যে বাজায় ঘন ঘন হাওয়ায় হাওয়ায় সন সনসাপ খেলাবার বাঁশি॥সহসা তাই কোথা হতে কুলু কুলু কলস্রোতেদিকে দিকে জলের ধারা ছুটেছে উল্লাসী॥আজ দিগন্তে ঘন ঘন গভীর গুরু গুরু ডমরুর হয়েছে ওই শুরু।তাই শুনে আজ গগনতলে পলে পলে দলে দলেঅগ্নিবরন নাগ নাগিনী ছুটেছে উদাসী॥$প্রকৃতি (prakriti)
আজ নবীন মেঘের সুর লেগেছে আমার মনে।আমার ভাবনা যত উতল হল অকারণে॥কেমন ক'রে যায় যে ডেকে, বাহির করে ঘরের থেকে,ছায়াতে চোখ ফেলে ছেয়ে ক্ষণে ক্ষণে॥বাঁধনহারা জলধারার কলরোলেআমারে কোন্‌ পথের বাণী যায় যে ব'লে।সে পথ গেছে নিরুদ্দেশে মানসলোকে গানের শেষেচিরদিনের বিরহিণীর কুঞ্জবনে॥$প্রকৃতি (prakriti)
আজি বর্ষারাতের শেষেসজল মেঘের কোমল কালোয় অরুণ আলো মেশে॥বেণুবনের মাথায় মাথায় রঙ লেগেছে পাতায় পাতায়,রঙের ধারায় হৃদয় হারায়, কোথা যে যায় ভেসে॥এই ঘাসের ঝিলিমিলি,তার সাথে মোর প্রাণের কাঁপন এক তালে যায় মিলি।মাটির প্রেমে আলোর রাগে রক্তে আমার পুলক লাগে--বনের সাথে মন যে মাতে, ওঠে আকুল হেসে॥$প্রকৃতি (prakriti)
চিত্ত পিপাসিত রেগীতাসুধার তরে ॥তাপিত শুষ্কলতা বর্ষণ যাচে যথাকাতর অন্তর মোর লুণ্ঠিত ধূলি 'পরেগীতসুধার তরে ॥আজি বসন্তনিশা, আজি অনন্ত তৃষা,আজি এ জাগ্রত প্রাণ তৃষিত চকোর-সমানগীতসুধার তরে।চন্দ্র অতন্দ্র নভে জাগিছে সুপ্ত ভবেঅন্তর বাহির আজি কাঁদে উদাস স্বরেগীতসুধার তরে ॥$প্রেম (prem)
আমার মনের মাঝে যে গান বাজে শুনতে কি পাও গোআমার চোখের 'পরে আভাস দিয়ে যখনি যাও গো ॥রবির কিরণ নেয় যে টানি ফুলের বুকের শিশিরখানি,আমার প্রাণের সে গান তুমি তেমনি কি নাও গো ॥আমার উদাস হৃদয় যখন আসে বাহির-পানেআপনাকে যে দেয় ধরা সে সকলখানে।কচি পাতা প্রথম প্রাতে কী কথা কয় আলোর সাথে,আমার মনের আপন কথা বলে যে তাও গো ॥$প্রেম (prem)
যে ছায়ারে ধরব বলে করেছিলেম পণআজ সে মেনে নিল আমার গানেরই বন্ধন ॥আকাশে যার পরশ মিলায় শরতমেঘের ক্ষণিক লীলায়আপন সুরে আজ শুনি তার নূপুরগুঞ্জন ॥অলস দিনের হাওয়ায়গন্ধখানি মেলে যেত গোপন আসা-যাওয়ায়।আজ শরতের ছায়ানটে মোর রাগিণীর মিলন ঘটে,সেই মিলনের তালে তালে বাজায় সে কঙ্কণ ॥$প্রেম (prem)
গানগুলি মোর শৈবালেরই দল--ওরা বন্যাধারায় পথ যে হারায়উদ্দাম চঞ্চল॥ওরা কেনই আসে যায় বা চ'লে, অকারণের হাওয়ায় দোলে--চিহ্ন কিছুই যায় না রেখে, পায় না কোনো ফল॥ওদের সাধন তো নাই-- কিছু সাধন তো নাই,ওদের বাঁধন তো নাই-- কোনো বাঁধন তো নাই।উদাস ওরা উদাস করে গৃহহারা পথের স্বরে,ভুলে-যাওয়ার স্রোতের 'পরে করে টলোমল।$প্রেম (prem)
তোমায় গান শোনাব তাই তো আমায় জাগিয়ে রাখওগো ঘুম-ভাঙানিয়াবুকে চমক দিয়ে তাই তো ডাক'ওগো দুখজাগানিয়া ॥এল আঁধার ঘিরে, পাখি এল নীড়ে,তরী এল তীরেশুধু আমার হিয়া বিরাম পায় নাকোওগো দুখজাগানিয়া ॥আমার কাজের মাঝে মাঝেকান্নাহাসির দোলা তুমি থামতে দিলে না যে।আমার পরশ ক'রে প্রাণ সুধায় ভ'রেতুমি যাও যে সরে--বুঝি আমার ব্যথার আড়ালেতে দাঁড়িয়ে থাকওগো দুখজাগানিয়া ॥$প্রেম (prem)
ওরে আমার হৃদয় আমার, কখন তোরে প্রভাতকালেদীপের মতো গানের স্রোতে কে ভাসালে ॥যেন রে তুই হঠাৎ বেঁকে শুকনো ডাঙায় যাস নে ঠেকে,জড়াস নে শৈবালের জালে ॥তীর যে হোথা স্থির রয়েছে, ঘরের প্রদীপ সেই জ্বালালো--অচল রহে তাহার আলো।গানের প্রদীপ তুই যে গানে চলবি ছুটে অকূল-পানেচপল ঢেউয়ের আকুল তালে ॥$প্রেম (prem)
কাল রাতের বেলা গান এল মোর মনে,তখন তুমি ছিলে না মোর সনে॥যে কথাটি বলব তোমায় ব'লে কাটল জীবন নীরব চোখের জলেসেই কথাটি সুরের হোমানলে উঠল জ্বলে একটি আঁধার ক্ষণে--তখন তুমি ছিলে না মোর সনে॥ভেবেছিলেম আজকে সকাল হলেসেই কথাটি তোমায় যাব বলেফুলের উদাস সুবাস বেড়ায় ঘুরে পাখির গানে আকাশ গেল পুরে,সেই কথাটি লাগল না সেই সুরে যতই প্রয়াস করি পরানপণে--যখন তুমি আছ আমার সনে॥$প্রেম (prem)
গানের ডালি ভরে দে গো উষার কোলে--আয় গো তোরা, আয় গো তোরা, আয় গো চলে ॥চাঁপার কলি চাঁপার গাছে সুরের আশায় চেয়ে আছে,কান পেতেছে নতুন পাতা গাইবি ব'লে ॥কমলবরণ গগন-মাঝেকমলচরণ ওই বিরাজেওইখানে তোর সুর ভেসে যাক, নবীন প্রাণের ওই দেশে যাক,ওই যেখানে সোনার আলোর দুয়ার খোলে ॥$প্রেম (prem)
মনে রবে কি না রবে আমারে সে আমার মনে নাই।ক্ষণে ক্ষণে আসি তব দুয়ারে, অকারণে গান গাই॥চলে যায় দিন, যতখন আছি পথে যেতে যদি আসি কাছাকাছিতোমার মুখের চকিত সুখের হাসি দেখিতে যে চাই--তাই অকারণে গান গাই॥ফাগুনের ফুল যায় ঝরিয়া ফাগুনের অবসানে--ক্ষণিকের মুঠি দেয় ভরিয়া, আর কিছু নাহি জানে।ফুরাইবে দিন, আলো হবে ক্ষীণ, গান সারা হবে, থেমে যাবে বীন,যতখন থাকি ভরে দিবে না কি এ খেলারই ভেলাটাই--তাই অকারণে গান গাই॥$প্রেম (prem)
আকাশে আজ কোন্‌ চরণের আসা-যাওয়াবাতাসে আজ কোন্‌ পরশের লাগে হাওয়া ॥অনেক দিনের বিদায়বেলায় ব্যাকুল বাণীআজ উদাসীর বাঁশির সুরে কে দেয় আনি--বনের ছায়ায় তরুণ চোখের করুণ চাওয়া ॥কোন্‌ ফাগুনে যে ফুল ফোটা হল সারামৌমাছিদের পাখায় পাখায় কাঁদে তারা।বকুলতলায় কাজ-ভোলা সেই কোন্‌ দুপুরেযে-সব কথা ভাসিয়ে দিলেম গানের সুরেব্যথায় ভ'রে ফিরে আসে সে গান-গাওয়া$প্রেম (prem)
নিদ্রাহারা রাতের এ গান বাঁধব আমি কেমন সুরে।কোন্‌ রজনীগন্ধা হতে আনব সে তান কণ্ঠে পূরে॥সুরের কাঙাল আমার ব্যথা ছায়ার কাঙাল রৌদ্র যথাসাঁজ-সকালে বনের পথে উদাস হয়ে বেড়ায় ঘুরে॥ওগো, সে কোন্‌ বিহান বেলায় এই পথে কার পায়ের তলেনাম-না-জানা তৃণকুসুম শিউরেছিল শিশিরজলে।অলকে তার একটি গুছি করবীফুল রক্তরুচি,নয়ন করে কী ফুল চয়ন নীল গগনে দূরে দূরে॥$প্রেম (prem)
আমার কণ্ঠ হতে গান কে নিল ভুলায়ে,সে যে বাসা বাঁধে নীরব মনের কুলায়ে॥মেঘের দিনে শ্রাবণ মাসে যূথীবনের দীর্ঘশ্বাসেআমার-প্রাণে সে দেয় পাখার ছায়া বুলায়ে॥যখন শরৎ কাঁপে শিউলিফুলের হরষেনয়ন ভরে যে সেই গোপন গানের পরশে।গভীর রাতে কী সুর লাগায় আধো-ঘুমে আধো-জাগায়,আমার স্বপন-মাঝে দেয় যে কী দোল দুলায়ে॥$প্রেম (prem)
দিয়ে গেনু বসন্তের এই গানখানি--বরষ ফুরায়ে যাবে, ভুলে যাবে জানি॥তবু তো ফাল্গুনরাতে এ গানের বেদনাতেআঁখি তব ছলোছলো, এই বহু মানি॥চাহি না রহিতে বসে ফুরাইলে বেলা,তখনি চলিয়া যাব শেষ হবে খেলা।আসিবে ফাল্গুন পুন, তখন আবার শুনোনব পথিকেরই গানে নূতনের বাণী।$প্রেম (prem)
যায় নিয়ে যায় আমায় আপন গানের টানেঘর-ছাড়া কোন্‌ পথের পানে॥নিত্যকালের গোপন কথা বিশ্বপ্রাণের ব্যাকুলতাআমার বাঁশি দেয় এনে দেয় আমার কানে॥মনে যে হয় আমার হৃদয় কুসুম হয়ে ফোটে,আমার হিয়া উচ্ছলিয়া সাগরে ঢেউ ওঠে।পরান আমার বাঁধন হারায় নিশীথরাতের তারায় তারায়,আকাশ আমায় কয় কী-যে কয় কেউ বা জানে॥$প্রেম (prem)
গান আমার যায় ভেসে যায়----চাস্‌ নে ফিরে, দে তারে বিদায়॥সে যে দখিনহাওয়ায় মুকুল ঝরা, ধুলার আঁচল হেলায় ভরা,সে যে শিশির-ফোঁটার মালা গাঁথা বনের আঙিনায়॥কাঁদন-হাসির আলোছায়া সারা অলস বেলা--মেঘের গায়ে রঙের মায়া, খেলার পরে খেলা।ভুলে-যাওয়ার বোঝাই ভরি গেল চলে কতই তরী--উজান বায়ে ফেরে যদি কে রয় সে আশায়॥$প্রেম (prem)
সময় কারো যে নাই, ওরা চলে দলে দলে--গান হায় ডুবে যায় কোন্‌ কোলাহলে॥পাষাণে রচিছে কত কীর্তি ওরা সবে বিপুল গরবে,যায় আর বাঁশি-পানে চায় হাসিছলে॥বিশ্বের কাজের মাঝে জানি আমি জানিতুমি শোন মোর গানখানি।আঁধার মথন করি যবে লও তুলি গ্রহতারাগুলিশোন যে নীরবে তব নীলাম্বরতলে॥$প্রেম (prem)
গানের ভেলায় বেলা অবেলায় প্রাণের আশাভোলা মনের স্রোতে ভাসা ॥কোথায় জানি ধায় সে বাণী, দিনের শেষেকোন ঘাটে যে ঠেকে এসে চিরকালের কাঁদা-হাসা ॥এমনি খেলার ঢেউয়ের দোলেখেলার পারে যাবি চলে।পালের হাওয়ার ভরসা তোমার-- করিস নে ভয়পথের কড়ি না যদি রয়, সঙ্গে আছে বাঁধন-নাশা ॥$প্রেম (prem)
অনেক দিনের আমার যে গান আমার কাছে ফিরে আসেতারে আমি শুধাই, তুমি ঘুরে বেড়াও কোন্‌ বাতাসে॥যে ফুল গেছে সকল ফেলে গন্ধ তাহার কোথায় পেলে,যার আশা আজ শূন্য হল কী সুর জাগাও তাহার আশে॥সকল গৃহ হারালো যার তোমার তানে তারি বাসা,যার বিরহের নাই অবসান তার মিলনের আনে ভাসা।শুকালো যেই নয়নবারি তোমার সুরে কাঁদন তারি,ভোলা দিনের বাহন তুমি স্বপন ভাসাও দূর আকাশে॥$প্রেম (prem)
আসা-যাওয়ার পথের ধারে গান গেয়ে মোর কেটেছে দিন।যাবার বেলায় দেব কারে বুকের কাছে বাজল যে বীন॥সুরগুলি তার নানা ভাগে রেখে যাব পুষ্পরাগে,মীড়গুলি তার মেঘের রেখায় স্বর্ণলেখায় করব বিলীন॥কিছু বা সে মিলনমালায় যুগলগলায় রইবে গাঁথা,কিছু বা সে ভিজিয়ে দেবে দুই চাহনির চোখের পাতা।কিছু বা কোন্‌ চৈত্রমাসে বকুল-ঢাকা বনের ঘাসেমনের কথার টুকরো আমার কুড়িয়ে পাবে কোন উদাসীন॥$প্রেম (prem)
এই কথাটি মনে রেখো, তোমাদের এই হাসিখেলায়আমি যে গান গেয়েছিলেম জীর্ণ পাতা ঝরার বেলায়।শুকনো ঘাসে শূন্য বলে আপন-মনেঅনাদরে অবহেলায়আমি যে গান গেয়েছিলেম জীর্ণ পাতা ঝরার বেলায়॥দিনের পথিক মনে রেখো, আমি চলেছিলেম রাতেসন্ধ্যাপ্রদীপ নিয়ে হাতে।যখন আমার ও-পার থেকে গেল ডেকে ভেসেছিলেম ভাঙা ভেলায়।আমি যে গান গেয়েছিলেম জীর্ণ পাতা ঝরার বেলায়॥$প্রেম (prem)
পাখি আমার নীড়ের পাখি অধীর হল কেন জানি--আকাশ-কোণে যায় শোনা কি ভোরের আলোর কানাকানি॥ডাক উঠেছে মেঘে মেঘে অলস পাখা উঠল জেগে--লাগল তারে উদাসী ওই নীল গগনের পরশখানি॥আমার নীড়ের পাখি এবার উধাও হল আকাশ-মাঝেযায় নি কারো সন্ধানে সে, যায় নি যে সে কোনো কাজে।গানের ভরা উঠল ভরে, চায় দিতে তাই উজাড় করে--নীরব গানের সাগর-মাঝে আপন প্রাণের সকল বাণী॥$প্রেম (prem)
ছুটির বাঁশি বাজল যে ওই নীল গগনে,আমি কেন একলা বসে এই বিজনে॥বাঁধন টুটে উঠবে ফুটে শিউলিগুলি,তাই তো কুঁড়ি কানন জুড়ি উঠছে দুলি,শিশির-ধোওয়া হাওয়ার ছোঁওয়া লাগল বনে--সুর খুঁজে তাই শূন্যে তাকাই আপন-মনে॥বনের পথে কী মায়াজাল হয় যে বোনা,সেইখানেতে আলোছায়ার চেনাশোনা।ঝরে-পড়া মালতী তার গন্ধশ্বাসেকান্না-আভাস দেয় মেলে ওই ঘাসে ঘাসে,আকাশ হাসে শুভ্র কাশের আন্দোলনে--সুর খুঁজে তাই শূন্যে তাকাই আপন-মনে॥$প্রেম (prem)
তোমার শেষের গানের রেশ নিয়ে কানে চলে এসেছি।কেউ কি তা জানে॥তোমার আছে গানে গানে গাওয়া,আমার কেবল চোখে চোখে চাওয়া--মনে মনে মনের কথাখানি বলে এসেছি কেউ কি তা জানে॥ওদের নেশা তখন ধরে নাই,রঙিন রসে প্যালা ভরে নাই।তখনো তো কতই আনাগোনা,নতুন লোকের নতুন চেনাশোনা--ফিরে ফিরে ফিরে-আসার আশা দ'লে এসেছি কেউ কি তা জানে॥$প্রেম (prem)
বাঁশি আমি বাজাই নি কি পথের ধারে ধারে।গান গাওয়া কি হয় নি সারা তোমার বাহির-দ্বারে॥ওই-যে দ্বারের যবনিকা নানা বর্ণে চিত্রে লিখানানা সুরের অর্ঘ্য হোথায় দিলেম বারে বারে॥আজ যেন কোন্‌ শেষের বাণী শুনি জলে স্থলে--'পথের বাঁধন ঘুচিয়ে ফেলো' এই কথা সে বলে।মিলন-ছোঁওয়া বিচ্ছেদেরই অন্তবিহীন ফেরাফেরিকাটিয়ে দিয়ে যাও গো নিয়ে আনাগোনার পারে॥$প্রেম (prem)
পাছে সুর ভুলি এই ভয় হয়--পাছে ছিন্ন তারের জয় হয়॥পাছে উৎসবক্ষণ তন্দ্রালসে হয় নিমগন, পুণ্য লগনহেলায় খেলায় ক্ষয় হয়--পাছে বিনা গানেই মিলনবেলা ক্ষয় হয়॥যখন তাণ্ডবে মোর ডাক পড়েপাছে তার তালে মোর তাল না মেলে সেই ঝড়ে।যখন মরণ এসে ডাকবে শেষে বরণ-গানে, পাছে প্রাণেমোর বাণী সব লয় হয়--পাছে বিনা গানেই বিদায়বেলা লয় হয়॥$প্রেম (prem)
আমার শেষ রাগিণীর প্রথম ধুয়ো ধরলি রে কে তুই।আমার শেষ পেয়ালা চোখের জলে ভরলি রে কে তুই॥দূরে পশ্চিমে ওই দিনের পারে অস্তরবির পথের ধারেরক্তরাগের ঘোমটা মাথায় পরলি রে কে তুই॥সন্ধ্যাতারায় শেষ চাওয়া তোর রইল কি ওই-যে।সন্ধ্যা-হাওয়ায় শেষ বেদনা বইল কি ওই-যে।তোর হঠাৎ-খসা প্রাণের মালা ভরল আমার শূন্য ডালা--মরণপথের সাথি আমায় করলি রে কে তুই॥$প্রেম (prem)
বিরস দিন বিরল কাজ, প্রবল বিদ্রোহেএসেছ প্রেম, এসেছ আজ কী মহা সমারোহে॥একেলা রই অলসমন, নীরব এই ভবনকোণ,ভাঙিলে দ্বার কোন্‌ সে ক্ষণ অপরাজিত ওহে॥কানন-'পরছায়া বুলায়, ঘনায় ঘনঘটা।গঙ্গা যেন হেসে দুলায় ধূর্জটির জটা।যেথা যে রয় ছাড়িল পথ, ছুটালে ওই বিজয়রথ,আঁখি তোমার তড়িতবৎ ঘনঘুমের মোহে॥$প্রেম (prem)
বাজিল কাহার বীণা মধুর স্বরেআমার নিভৃত নব জীবন-'পরেপ্রভাতকমলসম ফুটিল হৃদয় মমকার দুটি নিরুপম চরণ-তরে॥জেগে উঠে সব শোভা, সব মাধুরী,পলকে পলকে হিয়া পুলকে পূরি।কোথা হতে সমীরণ আনে নব জাগরণ,পরানের আবরণ মোচন করে॥লাগে বুকে সুখে দুখে কত যে ব্যথা,কেমনে বুঝায়ে কব না জানি কথা।আমার বাসনা আজি ত্রিভুবনে উঠে বাজি,কাঁপে নদী বনরাজি বেদনাভরে॥$প্রেম (prem)
সবার সাথে চলতেছিল অজানা এই পথের অন্ধকারে,কোন্‌ সকালের হঠাৎ আলোয় পাশে আমার দেখতে পেলেম তারে॥এক নিমেষেই রাত্রি হল ভোর, চিরদিনের ধন যেন সে মোর,পরিচয়ের অন্ত যেন কোনোখানে নাইকো একেবারে--চেনা কুসুম ফুটে আছে না-চেনা এই গহন বনের ধারেঅজানা এই পথের অন্ধকারে॥জানি জানি দিনের শেষে সন্ধ্যাতিমির নামবে পথের মাঝে--আবার কখন পড়বে আড়াল, দেখাশোনার বাঁধন রবে না যে।তখন আমি পাব মনে মনে পরিচয়ের পরশ ক্ষণে ক্ষণে,জানব চিরদিনের পথে আঁধার আলোয় চলছি সারে সারে--হৃদয়-মাঝে দেখব খুঁজে একটি মিলন সব-হারানোর পারেঅজানা এই পথের অন্ধকারে॥$প্রেম (prem)
আমার পরান লয়ে কী খেলা খেলাবে ওগোপরানপ্রিয়কোথা হতে ভেসে কূলে লেগেছে চরণমূলেতুলে দেখিয়ো ॥এ নহে গো তৃণদল, ভেসে আসা ফুলফল--এ যে ব্যথাভরা মন মনে রাখিয়ো ॥কেন আসে কেন যায় কেহ না জানে।কে আসে কাহার পাশে কিসের টানে।রাখ যদি ভালোবেসে চিরপ্রাণ পাইবে সে,ফেলে যদি যাও তবে বাঁচিবে কি ও॥$প্রেম (prem)
আমারে করো তোমার বীণা, লহো গো লহো তুলে।উঠিবে আজি তন্ত্রীরাজি মোহন অঙ্গুলে॥কোমল তব কমলকরে, পরশ করো পরান-'পরে,উঠিবে হিয়া গুঞ্জরিয়া তব শ্রবণমূলে॥কখনো সুখে কখনো দুখে কাঁদিবে চাহি তোমার মুখে,চরণে পড়ি রবে নীরবে রহিবে যবে ভুলে।কেহ না জানে কী নব তানে উঠিবে গীত শূন্য-পানে,আনন্দের বারতা যাবে অনন্তের কূলে॥$প্রেম (prem)
সুন্দর হৃদিরঞ্জন তুমি নন্দনফুলহার,তুমি অনন্ত নববসন্ত অন্তরে আমার॥নীল অম্বর চুম্বননত, চরণে ধরণী মুগ্ধ নিয়ত,অঞ্চল ঘেরি সঙ্গীত যত গুঞ্জরে শতবার॥ঝলকিছে কত ইন্দুকিরণ, পুলকিছে ফুলগন্ধ--চরণভঙ্গ ললিত অঙ্গে চমকে চকিত ছন্দ।ছিঁড়ি মর্মের শত বন্ধন তোমা-পানে ধায় যত ক্রন্দন--লহো হৃদয়ের ফুলচন্দন বন্দন-উপহার।$প্রেম (prem)
ওগো কাঙাল, আমারে কাঙাল করেছ, আরো কী তোমার চাই।ওগো ভিখারি আমার ভিখারি, চলেছ কী কাতর গান গাই'॥প্রতিদিন প্রাতে নব নব ধনে তুষিব তোমারে সাধ ছিল মনেভিখারি আমার ভিখারি,হায় পলকে সকলই সঁপেছি চরণে, আর তো কিছুই নাই॥আমি আমার বুকের আঁচল ঘেরিয়া তোমারে পরানু বাস।আমি আমার ভুবন শূন্য করেছি তোমার পুরাতে আশ।হেরো মম প্রাণ মন যৌবন নব করপুটতলে পড়ে আছে তব--ভিখারি আমার ভিখারি,হায় আরো যদি চাও মোরে কিছু দাও, ফিরে আমি দিব তাই॥$প্রেম (prem)
ভালোবেসে, সখী, নিভৃতে যতনেআমার নামটি লিখো-- তোমারমনের মন্দিরে।আমার পরানে যে গান বাজিছেতাহার তালটি শিখো-- তোমারচরণমঞ্জীরে॥ধরিয়া রাখিয়ো সোহাগে আদরেআমার মুখর পাখি-- তোমারপ্রাসাদপ্রাঙ্গণে॥মনে ক'রে সখী, বাঁধিয়া রাখিয়োআমার হাতের রাখী-- তোমারকনককঙ্কণে॥আমার লতার একটি মুকুলভুলিয়া তুলিয়া রেখো-- তোমারঅলকবন্ধনে।আমার স্মরণ শুভ-সিন্দুরেএকটি বিন্দু এঁকো-- তোমারললাটচন্দনে।আমার মনের মোহের মাধুরীমাখিয়া রাখিয়া দিয়ো-- তোমারঅঙ্গসৌরভে।আমার আকুল জীবনমরণটুটিয়া লুটিয়া নিয়ো-- তোমারঅতুল গৌরবে॥$প্রেম (prem)
কত কথা তারে ছিল বলিতে।চোখে চোখে দেখা হল পথ চলিতে॥বসে বসে দিবারাতি বিজনে সে কথা গাঁথিকত যে পুরবীরাগে কত ললিতে॥সে কথা ফুটিয়া উঠে কুসুমবনে,সে কথা ব্যাপিয়া যায় নীল গগনে।সে কথা লইয়া খেলি হৃদয়ে বাহিরে মেলি,মনে মনে গাহি কার মন ছলিতে॥$প্রেম (prem)
তুমি সন্ধ্যার মেঘমালা, তুমি আমার সাধের সাধনা,মম শূন্যগগনবিহারী।আমি আপন মনের মাধুরী মিশায়ে তোমারে করেছি রচনা--তুমি আমারি, তুমি আমারি,মম অসীমগগনবিহারী॥মম হৃদয়রক্তরাগে তব চরণ দিয়েছি রাঙিয়া,অয়ি সন্ধ্যাস্বপনবিহারী।তব অধর এঁকেছি সুধাবিষে মিশে মম সুখদুখ ভাঙিয়া--তুমি আমারি, তুমি আমারি,মম বিজনজীবনবিহারী॥মম মোহের স্বপন-অঞ্জন তব নয়নে দিয়েছি পরায়ে,অয়ি মুগ্ধনয়নবিহারীমম সঙ্গীত তব অঙ্গে অঙ্গে দিয়েছি জড়ায়ে জড়ায়ে--তুমি আমারি, তুমি আমারি,মম জীবনমরণবিহারী॥$প্রেম (prem)
সুনীল সাগরের শ্যামল কিনারেদেখেছি পথে যেতে তুলনাহীনারে॥এ কথা কভু আর পারে না ঘুচিতে,আছে সে নিখিলের মাধুরীরুচিতে।এ কথা শিখানু যে আমার বীণারে,গানেতে চিনালেম সে চির-চিনারে॥সে কথা সুরে সুরে ছড়াব পিছনেস্বপনফসলের বিছনে বিছনে।মধুপগুঞ্জে সে লহরী তুলিবে,কুকুমকুঞ্জে সে পবনে দুলিবে,ঝরিবে শ্রাবণের বাদলসিচনে।শরতে ক্ষীণ মেঘে ভাসিবে আকাশেস্মরণবেদনার বরনে আঁকা সে।চকিতে ক্ষণে ক্ষণে পাব যে তাহারেইমনে কেদারায় বেহাগে বাহারে॥$প্রেম (prem)
হে নিরুপমা,গানে যদি লাগে বিহ্বল তান করিয়ো ক্ষমা ॥ঝরোঝরো ধারা আজি উতরোল, নদীকূলে-কূলে উঠে কল্লোল,বনে বনে গাহে মর্মরস্বরে নবীন পাতা।সজল পবন দিশে দিশে তোলে বাদলগাথা ॥হে নিরুপমা,চপলতা আজি যদি ঘটে তবে করিয়ো ক্ষমা।এল বরষার সঘন দিবস, বনরাজি আজি ব্যাকুল বিবশ,বকুলবীথিকা মুকুলে মত্ত কানন-'পরে।নবকদম্ব মদির গন্ধে আকুল করে॥হে নিরুপমা,চপলতা আজি যদি ঘটে তবে করিয়ো ক্ষমা।তোমার দুখানি কালো আঁখি-'পরে বরষার কালো ছায়াখানি পড়ে,ঘন কালো তব কুঞ্চিত কেশে যূথীর মালা।তোমার চরণে নববরষার বরণডালা ॥হে নিরুপমা,আঁখি যদি আজ করে অপরাধ, করিয়ো ক্ষমা।হেরো আকাশের দূর কোণে কোণে বিজুলি চমকি ওঠে খনে খনে,দ্রুত কৌতুকে তব বাতায়নে কী দেখে চেয়ে।অধীর পবন কিসের লাগিয়া আসিছে ধেয়ে॥$প্রেম (prem)
অজানা খনির নূতন মণির গেঁথেছি হার,ক্লান্তিবিহীনা নবীনা বীণায় বেঁধেছি তার॥যেমন নূতন বনের দুকূল, যেমন নূতন আমের মুকুল,মাঘের অরুণে খোলে স্বর্গের নূতন দ্বার,তেমনি আমার নবীন রাগের নব যৌবনে নব সোহাগেররাগিণী রচিয়া উঠিল নাচিয়া বীণার তার॥যে বাণী আমার কখনো কারেও হয় নি বলাতাই দিয়ে গানে রচিব নূতন নৃত্যকলা।আজি অকারণ বাতাসে বাতাসে যুগান্তরের সুর ভেসে আসে,মর্মরস্বরে বনের ঘুচিল মনের ভার।যেমনি ভাঙিল বাণীর বন্ধ উচ্ছ্বসি উঠে নূতন ছন্দ,সুরের সাহসে আপনি চকিত বীণার তার।$প্রেম (prem)
আজি এ নিরালা কুঞ্জে আমার অঙ্গ-মাঝেবরণের ডালা সেজেছে আলোকমালার সাজে॥নব বসন্তে লতায় লতায় পাতায় ফুলেবাণীহিল্লোল উঠে প্রভাতের স্বর্ণকূলে,আমার দেহের বাণীতে সে গান উঠিছে দুলে--এ বরণগান নাহি পেলে মান মরিব লাজে।ওহে প্রিয়তম, দেহে মনে মম ছন্দ বাজে॥অর্ঘ্য তোমার আনি নি ভরিয়া বাহির হতে,ভেসে আসে পূজা পূর্ণ প্রাণের আপন স্রোতে।মোর তনুময় উছলে হৃদয় বাঁধনহারা,অধীরতা তারি মিলনে তোমারি হোক-না সারা।ঘন যামিনীর আঁধারে যেমন জ্বলিছে তারা,দেহ ঘেরি মম প্রাণের চমক তেমনি রাজে--সচকিত আলো নেচে উঠে মোর সকল কাজে॥$প্রেম (prem)
ফিরে যাও কেন ফিরে ফিরে যাও বহিয়া বিফল বাসনা॥চিরদিন আছ দূরে অজানার মতো নিভৃত অচেনা পুরে,কাছে আস তবু আস নাবহিয়া বিফল বাসনা॥পারি না তোমায় বুঝিতে--ভিতরে কারে কি পেয়েছ, বাহিরে চাহ না খুঁজিতে।না-বলা তোমার বেদনা যতবিরহপ্রদীপে শিখার মতো,নয়নে তোমার উঠেছে জ্বলিয়ানীরব কী সম্‌ভাষণা॥$প্রেম (prem)
আমার জীবনপাত্র উচ্ছলিয়া মাধুরী করেছ দান--তুমি জান নাই, তুমি জান নাই,তুমি জান নাই তার মূল্যের পরিমাণ॥রজনীগন্ধা অগোচরেযেমন রজনী স্বপনে ভরে সৌরভে,তুমি জান নাই, তুমি জান নাই,তুমি জান নাই, মরমে আমার ঢেলেছ তোমার গান॥বিদায় নেবার সময় এবার হল--প্রসন্ন মুখ তোলো, মুখ তোলো, মুখ তোলো--মধুর মরণে পূর্ণ করিয়া সঁপিয়া যাব প্রাণ চরণে।যারে জান নাই, যারে জান নাই, যারে জান নাই,তার গোপন ব্যথার নীরব রাত্রি হোক আজি অবসান॥$প্রেম (prem)
জানি জানি তুমি এসেছ এ পথে মনের ভুলে।তাই হোক তবে তাই হোক, দ্বার দিলেম খুলে॥এসছে তুমি তো বিনা আভরণে, মুখর নূপুর বাজে না চরণে,তাই হোক তবে তাই হোক, এসো সহজ মনে।ওই তো মালতী ঝরে পড়ে যায় মোর আঙিনায়,শিথিল কবরী সাজাতে তোমার লও-না তুলে॥কোনো আয়োজন নাই একেবারে, সুর বাঁধা নাই এ বীণার তারে,তাই হোক তবে, এসো হৃদয়ের মৌনপারে।ঝরোঝরো বারি ঝরে বনমাঝে, আমার মনের সুর ওই বাজে,উতলা হাওয়ার তালে তালে মন উঠিছে দুলে॥$প্রেম (prem)
হে সখা বারতা পেয়েছি মনে মনে তব নিশ্বাসপরশনে,এসেছ অদেখা বন্ধু দক্ষিণসমীরণে॥কেন বঞ্চনা কর মোরে, কেন বাঁধ অদৃশ্য ডোরে--দেখা দাও, দেখা দাও দেহ মন ভ'রে মন নিকুঞ্জবনে॥দেখা দাও চম্পকে রঙ্গনে, দেখা দাও কিংশুকে কাঞ্চনে।কেন শুধু বাঁশরির সুরে ভুলায়ে লয়ে যাও দূরে,যৌবন-উৎসবে ধরা দাও দৃষ্টির বন্ধনে।$প্রেম (prem)
আমি যে আর সইতে পারি নে।সুরে বাজে মনের মাঝে গো, কথা দিয়ে কইতে পারি নে॥হৃদয়লতা নুয়ে পড়ে ব্যথাভরা ফুলের ভরে গো,আমি সে আর বইতে পারি নে॥আজি আমার নিবিড় অন্তরে॥কী হাওয়াতে কাঁপিয়ে দিল গো পুলক-লাগা আকুল মর্মরে।কোন্‌ গুণী আজ উদাস প্রাতে মীড় দিয়েছে কোন্‌ বীণাতে গো--ঘরে যে আর রইতে পারি নে॥$প্রেম (prem)
আমার নয়ন তব নয়নের নিবিড় ছায়ায়মনের কথার কুসুমকোরক খোঁজেসেথায় কখন অগম গোপন গহন মায়ায়পথ হারাইল ও যে॥আতুর দিঠিতে শুধায় সে নীরবেরে--নিভৃত বাণীর সন্ধান নাই যে রে;অজানার মাঝে অবুঝের মতো ফেরেঅশ্রুধারায় মজে॥আমার হৃদয়ে যে কথা লুকানো তার আভাষণফেলে কভু ছায়া তোমার হৃদয়তলে?দুয়ারে এঁকেছি রক্ত রেখায় পদ্ম-আসন,সে তোমারে কিছু বলে?তব কুঞ্জের পথ দিয়ে যেতে যেতেবাতাসে বাতাসে ব্যথা দিই মোর পেতে--বাঁশি কী আশায় ভাষা দেয় আকাশেতেসে কি কেহ নাহি বোঝে॥$প্রেম (prem)
"আমরা দুজনা স্বর্গ-খেলনা গড়িব না ধরণীতেমুগ্ধ ললিত অশ্রুগলিত গীতে॥পঞ্চশরের বেদনামাধুরী দিয়েবাসরররাত্রি রচিব না মোরা প্রিয়ে--ভাগ্যের পায়ে দুর্বল প্রাণে ভিক্ষা না যেন যাচি।কিছু নাই ভয়, জানি নিশ্চয় তুমি আছ আমি আছি।উড়াব ঊর্ধ্বে প্রেমের নিশান দুর্গমপথমাঝেদুর্দম বেগে দুঃসহতম কাজে।রুক্ষ দিনের দুঃখ পাই তো পাব--চাই না শান্তি, সান্ত্বনা নাহি চাব।পাড়ি দিতে নদী হাল ভাঙে যদি, ছিন্ন পালের কাছি,মৃত্যুর মুখে দাঁড়ায়ে জানিব তুমি আছ আমি আছি।দুজনের চোখে দেখেছি জগৎ, দোঁহারে দেখেছি দোঁহে--মরুপথতাপ দুজনে নিয়েছি সহে।ছুটি নি মোহন মরীচিকা-পিছে -পিছে,ভুলাই নি মন সত্যেরে করি মিছে--এই গৌরবে চলিব এ ভবে যত দিন দোঁহে বাঁচি।এ বাণী, প্রেয়সী, হোক মহীয়সী ""তুমি আছ আমি আছি""॥"$প্রেম (prem)
আরো কিছুখন নাহয় বসিয়ো পাশে,আরো যদি কিছু কথা থাকে তাই বলো।শরত-আকাশ হেরো ম্লান হয়ে আসে,বাষ্প-আভাসে দিগন্ত ছলোছলো ॥জানি তুমি কিছু চেয়েছিলে দেখিবারে,তাই তো প্রভাতে এসেছিলে মোর দ্বারে,দিন না ফুরাতে দেখিতে পেলে কি তারেহে পথিক, বলো বলো--সে মোর অগম অন্তরপারাবারেরক্তকমল তরঙ্গে টলোমলো ॥দ্বিধাভরে আজও প্রবেশ কর নি ঘরে,বাহির আঙনে করিলে সুরের খেলা।জানি না কী নিয়ে যাবে যে দেশান্তরে,হে অতিথি, আজি শেষ বিদায়ের বেলা।প্রথম প্রভাতে সব কাজ তব ফেলেযে গভীর বাণী শুনিবারে কাছে এলেকোনোখানে কিছু ইশারা কি তার পেলে,হে পথিক, বলো বলো--সে বাণী আপন গোপন প্রদীপ জ্বেলেরক্ত আগুনে প্রাণে মোর জ্বলোজ্বলো ॥$প্রেম (prem)
এখনো কেন সময় নাহি হল, নাম-না-জানা অতিথি--আঘাত হানিলে না দুয়ারে, কহিলে না 'দ্বার খোলো'॥হাজার লোকের মাঝে রয়েছি একেলা যে--এসো আমার হঠাৎ-আলো, পরান চমকি তোলো ॥আঁধার বাধা আমার ঘরে, জানি না কাঁদি কাহার তরে।চরণসেবার সাধনা আনো, সকল দেবার বেদনা আনো--নবীন প্রাণের জাগরমন্ত্র কানে কানে বোলো ॥$প্রেম (prem)
আজি গোধূলিলগনে এই বাদলগগনেতার চরণধ্বনি আমি হৃদয়ে গণি--'সে আসিবে' আমার মন বলে সারাবেলা,অকারণ পুলকে আঁখি ভাসে জলে॥অধীর পবনে তার উত্তরীয় দূরের পরশন দিল কি ওরজনীগন্ধার পরিমলে 'সে আসিবে' আমার মন বলে।উতলা হয়েছে মালতীর লতা, ফুরালো না তাহার মনের কথা।বনে বনে আজি একি কানাকানি,কিসের বারতা ওরা পেয়েছে না জানি,কাঁপন লাগে দিগঙ্গনার বুকের আঁচলে--'সে আসিবে' আমার মন বলে॥$প্রেম (prem)
আমি চাহিতে এসেছি শুধু একখানি মালাতব নব প্রভাতের নবীন-শিশির-ঢালা ॥হেরো শরমে-জড়িত কত-না গোলাপ কত-না গরবি করবী,ওগো, কত-না কুসুম ফুটেছে তোমার মালঞ্চ করি আলা ॥ওগো, অমল শরত-শীতল-সমীর বহিছে তোমারি কেশে,ওগো, কিশোর-অরুণ-কিরণ তোমার অধরে পড়েছে এসে।তব অঞ্চল হতে বনপথে ফুল যেতেছে পড়িয়া ঝরিয়া--ওগো, অনেক কুন্দ অনেক শেফালি ভরেছে তোমার ডালা ॥$প্রেম (prem)
ধরা দিয়েছি গো আমি আকাশের পাখি,নয়নে দেখেছি তব নূতন আকাশ॥দুখানি আঁখির পাতে কী রেখেছ ঢাকি,হাসিলে ফুটিয়া পড়ে উষার আভাস॥হৃদয় উড়িতে চায় হোথায় একাকী--আঁখিতারকার দেশে করিবারে বাস।ওই গগনেতে চেয়ে উঠিয়াছে ডাকি--হোথায় হারাতে চায় এ গীত-উচ্ছ্বাস॥$প্রেম (prem)
কী রাগিণী বাজালে হৃদয়ে, মোহন, মনোমোহন,তাহা তুমি জান হে, তুমি জান॥চাহিলে মুখপানে, কী গাহিলে নীরবেকিসে মোহিলে মন প্রাণ,তাহা তুমি জান হে, তুমি জান॥আমি শুনি দিবারজনীতারি ধ্বনি, তারি প্রতিধ্বনি।তুমি কেমনে মরম পরশিলে মম,কোথা হতে প্রাণ কেড়ে আন,তাহা তুমি জান হে, তুমি জান॥$প্রেম (prem)
ওগো শোনো কে বাজায়বনফুলের মালার গন্ধ বাঁশির তানে মিশে যায়॥অধর ছুঁয়ে বাঁশিখানি চুরি করে হাসিখানি--বঁধুর হাসি মধুর গানে প্রাণের পানে ভেসে যায়॥কুঞ্জবনের ভ্রমর বুঝি বাঁশির মাঝে গুঞ্জরে,বকুলগুলি আকুল হয়ে বাঁশির গানে মুঞ্জরে।যমুনারই কলতান কানে আসে, কাঁদে প্রাণ--আকাশে ওই মধুর বিধু কাহার পানে হেসে চায়॥$প্রেম (prem)
বড়ো বেদনার মতো বেজেছ তুমি হে আমার প্রাণে,মন যে কেমন করে মনে মনে তাহা মনই জানে॥তোমারে হৃদয়ে ক'রে আছি নিশিদিন ধ'রে,চেয়ে থাকি আঁখি ভ'রে মুখের পানে॥বড় আশা বড় তৃষা বড় আকিঞ্চন তোমারি লাগি,বড়ো সুখে, বড়ো দুখে, বড়ো অনুরাগে রয়েছি জাগি।এ জন্মের মতো আর হয়ে গেছে যা হবার,ভেসে গেছে মন প্রাণ মরণ টানে॥$প্রেম (prem)
মরি লো মরি, আমার বাঁশিতে ডেকেছে কে॥ভেবেছিলেম ঘরে রব, কোথাও যাব না--ওই-যে বাহিরে বাজিল বাঁশি, বলো কী করি॥শুনেছি কোন্‌ কুঞ্জবনে যমুনাতীরেসাঁঝের বেলায় বাজে বাঁশি ধীর সমীরে--ওগো, তোরা জানিস যদি আমায় পথ বলে দে॥দেখি গে তার মুখের হাসি,তারে ফুলের মালা পরিয়ে আসি,তারে বলে আসি 'তোমার বাঁশিআমার প্রাণে বেজেছে'॥$প্রেম (prem)
সখী, প্রতিদিন হায় এসে ফিরে যায় কে।তারে আমার মাথার একটি কুসুম দে॥যদি শুধায় কে দিল কোন্‌ ফুলকাননে,মোর শপথ, আমার নামটি বলিস নে॥সখী, সে আসি ধুলায় বসে যে তরুর তলেসেথা আসন-বিছায়ে রাখিস বকুলদলে।সে যে করুণা জাগায় সকরুণ নয়নে--যেন কী বলিতে চায়, না বলিয়া যায় সে॥$প্রেম (prem)
আমার মন মানে না-- দিনরজনী।আমি কী কথা স্মরিয়া এ তনু ভরিয়া পুলক রাখিতে নারি।ওগো, কী ভাবিয়া মনে এ দুটি নয়নে উথলে নয়নবারি--ওগো সজনি॥সে সুধাবচন, সে সুখপরশ, অঙ্গে বাজিছে বাঁশি।তাই শুনিয়া শুনিয়া আপনার মনে হৃদয় হয় উদাসী--কেন না জানি॥ওগো, বাতাসে কী কথা ভেসে চলে আসে, আকাশে কী মুখ জাগে।ওগো, বনমর্মরে নদীনির্ঝরে কী মধুর সুর লাগে।ফুলের গন্ধ বন্ধুর মতো জড়ায়ে ধরিছে গলে--আমি এ কথা, এ ব্যথা, সুখব্যাকুলতা কাহার চরণতলেদিব নিছনি॥$প্রেম (prem)
এবার উজাড় করে লও হে আমার যা-কিছু সম্বল।ফিরে চাও, ফিরে চাও, ফিরে চাও ওগো চঞ্চল॥চৈত্ররাতের বেলায় নাহয় এক প্রহরের খেলায়আমার স্বপনস্বরূপিনী প্রাণে দাও পেতে অঞ্চল।যদি এই ছিল গো মনে,যদি পরম দিনের স্মরণ ঘুচাও চরম অযতনে,তবে ভাঙা খেলার ঘরে নাহয় দাঁড়াও ক্ষণেক-তরে----সেথা ধুলায় ধুলায় ছড়াও হেলায় ছিন্ন ফুলের দল।$প্রেম (prem)
তুমি রবে নীরবে হৃদয়ে মমনিবিড় নিভৃত পূর্ণিমানিশীথিনী-সম॥মম জীবন যৌবন মম অখিল ভুবনতুমি ভরিবে গৌরবে নিশীথিনী-সম॥জাগিবে একাকী তব করুণ আঁখি,তব অঞ্চলছায়া মোরে রহিবে ঢাকি।মম দুঃখবেদন মম সফল স্বপনতুমি ভরিবে সৌরভে নিশীথিনী-সম॥$প্রেম (prem)
"যদি জানতেম আমার কিসের ব্যথা তোমায় জানাতাম।কে যে আমায় কাঁদায় আমি কী জানি তার নাম॥কোথায় যে হাত বাড়াই মিছে, ফিরি আমি কাহার পিছে--সব যেন মোর বিকিয়েছে, পাই নি তাহার দাম॥এই বেদনার ধন সে কোথায় ভাবি জনম ধ'রে।ভুবন ভরে আছে যেন, পাই নে জীবন ভরে।সুখ যারে কয় সকল জনে বাজাই তারে ক্ষণে ক্ষণে--গভীর সুরে ""চাই নে' ""চাই নে' বাজে অবিশ্রাম॥"$প্রেম (prem)
তোমার গোপন কথাটি, সখী, রেখো না মনে।শুধু আমায়, বোলো আমায় গোপনে॥ওগো ধীরমধুরহাসিনী, বোলো ধীরমধুর ভাষে--আমি কানে না শুনিব গো, শুনিব প্রাণের শ্রবণে॥যবে গভীর যামিনী, যবে নীরব মেদিনী,যবে সুপ্তিমগন বিহগনীড় কুসুমকাননে,বোলো অশ্রুজড়িত কণ্ঠে, বোলো কম্পিত স্মিত হাসে--বোলো মধুরবেদনবিধুর হৃদয়ে শরমনমিত নয়নে॥$প্রেম (prem)
এসো আমার ঘরে।বাহির হয়ে এসো তুমি যে আছ অন্তরে॥স্বপনদুয়ার খুলে এসো অরুণ-আলোকেমুগ্ধ এ চোখে।ক্ষণকালের আভাস হতে চিরকালের তরে এসো আমার ঘরে॥দুঃখসুখের দোলে এসো, প্রাণের হিল্লোলে এসো।ছিলে আশার অরূপ বাণী ফাগুনবাতাসেবনের আকুল নিশ্বাসে--এবার ফুলের প্রফুল্ল রূপ এসো বুকের 'পরে॥$প্রেম (prem)
এসো এসো পুরুষোত্তম, এসো এসো বীর মম।তোমার পথ চেয়ে আছে প্রদীপ জ্বালা॥আজি পরিবে বীরাঙ্গনার হাতে দৃপ্ত ললাটে, সখা,বীরের বরণমালা।ছিন্ন ক'রে দিবে সে তার শক্তির অভিমান,তোমার চরণে করিবে দান আত্মনিবেদনের ডালা--চরণে করিবে দান।আজপরাবে বীরাঙ্গনা তোমার দৃপ্ত ললাটে সখা,বীরের বরণমালা॥$প্রেম (prem)
ঘুমের ঘন গহন হতে যেমন আসে স্বপ্ন,তেমনি উঠে এসো এসো।শমীশাখার বক্ষ হতে যেমন জ্বলে অগ্নি,তেমনি তুমি, এসো এসো॥ঈশানকোণে কালো মেঘের নিষেধ বিদারিযেমন আসে সহসা বিদ্যুৎ,তেমনি তুমি চমক হানি এসো হৃদয়তলে--এসো তুমি, এসো তুমি এসো এসো॥আঁধার যবে পাঠায় ডাক মৌন ইশারায়,যেমন আসে কালপুরুষ সন্ধ্যাকাশেতেমনি তুমি এসো, তুমি এসো এসো।সুদূর হিমগিরির শিখরেমন্ত্র যবে প্রেরণ করে তাপস বৈশাখ,প্রখর তাপে কঠিন ঘন তুষার গলায়েবন্যাধারা যেমন নেমে আসে--তেমনি তুমি এসো, তুমি এসো এসো॥$প্রেম (prem)
মম রুদ্ধমুকুলদলে এসো সৌরভ-অমৃতে,মম অখ্যাততিমিরতলে এসো গৌরবনিশীথে॥এই মূল্যহারা মম শুক্তি, এসো মুক্তাকণায় তুমি মুক্তি--মম মৌনী বীণার তারে এসো সঙ্গীতে॥নব অরুণের এসো আহ্বান,চিররজনীর হোক অবসান-- এসো।এসো শুভস্মিত শুকতারায়, এসো শিশির-অশ্রুধারায়,সিন্দুর পরাও উষারে তব রশ্মিতে॥$প্রেম (prem)
আমার নিশীথরাতের বাদলধারা, এসো হে গোপনেআমার স্বপনলোকে দিশাহারা ॥ওগো অন্ধকারের অন্তরধন, দাও ঢেকে মোর পরান মন--আমি চাই নে তপন, চাই নে তারা ॥যখন সবাই মগন ঘুমের ঘোরে নিয়ো গো, নিয়ো গো,আমার ঘুম নিয়ো গো হরণ করে।একলা ঘরে চুপ চুপে এসো কেবল সুরের রূপে--দিয়ো গো, দিয়ো গো,আমার চোখের জলের দিয়ো সাড়া ॥$প্রেম (prem)
একলা ব'সে হেরো তোমার ছবি এঁকেছি আজ বাসন্তী রঙ দিয়া।খোঁপার ফুলে একটি মধুলোভী মৌমাছি ওই গুঞ্জরে বন্দিয়া ॥সমুখ-পানে বালুতটের তলে শীর্ণ নদী শ্রান্তধারায় চলে,বেণুচ্ছায়া তোমার চেলাঞ্চলে উঠিছে স্পন্দিয়া ॥মগ্ন তোমার স্নিগ্ধ নয়ন দুটি ছায়ায় ছন্ন অরণ্য-অঙ্গনে,প্রজাপতির দল যেখানে জুটি রঙ ছড়ালো প্রফুল্ল রঙ্গনে।তপ্ত হাওয়ায় শিথিলমঞ্জরী গোলকচাঁপা একটি দুটি করিপায়ের কাছে পড়ছে ঝরি ঝরি তোমারে নন্দিয়া ॥ঘাটের ধারে কম্পিত ঝাউশাখে দোয়েল দোলে সঙ্গীতে চঞ্চলি,আকাশ ঢালে পাতার ফাঁকে ফাঁকে তোমার কোলে সুবর্ণ-অঞ্জলি।বনের পথে কে যায় চলি দূরে-- বাঁশির ব্যথা পিছন-ফেরা সুরেতোমায় ঘিরে হাওয়ায় ঘুরে ঘুরে ফিরিছে ক্রন্দিয়া ॥$প্রেম (prem)
কেটেছে একেলা বিরহের বেলা আকাশকুসুমচয়নে।সব পথ এসে মিলে গেল শেষে তোমার দুখানি নয়নে॥দেখিতে দেখিতে নূতন আলোকে কি দিল রচিয়া ধ্যানের পুলকেনূতন ভুবন নূতন দ্যুলোকে মোদের মিলিত নয়নে॥বাহির-আকাশে মেঘ ঘিরে আসে, এল সব তারা ঢাকিতে।হারানো সে আলো আসন বিছালো শুধু দুজনের আঁখিতে।ভাষাহারা মম বিজন রোদনা প্রকাশের লাগি করেছে সাধনা,চিরজীবনেরি বাণীর বেদনা মিটিল দোঁহার নয়নে॥$প্রেম (prem)
দে পড়ে দে আমায় তোরা কী কথা আজ লিখেছে সে।তার দূরের বাণীর পরশমানিক লাগুক আমার প্রাণে এসে॥শস্যখেতের গন্ধখানি একলা ঘরে দিক সে আনি,ক্লান্তগমন পান্থহাওয়া লাগুক আমার মুক্ত কেশে॥নীল আকাশের সুরটি নিয়ে বাজাক আমার বিজন মনে,ধূসর পথের উদাস বরন মেলুক আমার বাতায়নে।সূর্য ডোবার রাঙা বেলায় ছড়াব প্রাণ রঙের খেলায়,আপন-মনে চোখের কোণে আশ্রু-আভাস উঠবে ভেসে॥$প্রেম (prem)
অনেক কথা বলেছিলেম কবে তোমার কানে কানেকত নিশীথ-অন্ধকারে, কত গোপন গানে গানে॥সে কি তোমার মনে আছে তাই শুধাতে এলেম কাছে--রাতের বুকের মাঝে তারা মিলিয়ে আছে সকল খানে॥ঘুম ভেঙে তাই শুনি যবে দীপ-নেভা মোর বাতায়নেস্বপ্নে পাওয়া বাদল-হাওয়া ছুটে আসে ক্ষণে ক্ষণে--বৃষ্টিধারার ঝরোঝরে ঝাউবাগানের মরোমরেভিজে মাটির গন্ধে হঠাৎ সেই কথা সব মনে আনে॥$প্রেম (prem)
জানি তোমার অজানা নাহি গো কী আছে আমার মনে।আমি গোপন করিতে চাহি গো, ধরা পড়ে দুনয়নে॥কী বলিতে পাছে কি বলিতাই দূরে চলে যাই কেবলই,পথপাশে দিন বাহি গো--তুমি দেখে যাও আঁখিকোণে কী আছে আমার মনে॥চিরনিশীথতিমির গহনে আছে মোর পূজাবেদী--চকিত হাসির দহনে সে তিমির দাও ভেদি।বিজন দিবস-রাতিয়াকাটে ধেয়ানের মালা গাঁথিয়া,আনমনে গান গাহি গো--তুমি শুনে যাও খনে খনে কী আছে আমার মনে॥$প্রেম (prem)
পুরানো জানিয়া চেয়ো না আমারে আধেক আঁখির কোণে অলস অন্যমনে।আপনারে আমি দিতে আসি যেই জেনো জেনো সেই শুভ নিমেষেইজীর্ণ কিছুই নেই কিছু নেই, ফেলে দিই পুরাতনে॥আপনারে দেয় ঝরনা আপন ত্যাগরসে উচ্ছলি--লহরে লহরে নূতন নূতন অর্ঘ্যের অঞ্জলি।মাধবীকুঞ্জ বার বার করি বনলক্ষ্মীর ডালা দেয় ভরি--বারবার তার দানমঞ্জরী নব নব ক্ষণে ক্ষণে॥তোমার প্রেমে যে লেগেছে আমায় চির নূতনের সুর।সব কাজে মোর সব ভাবনায় জাগে চিরসুমধুর।মোর দানে নেই দীনতার লেশ, যত নেবে তুমি না পাবে শেষ--আমার দিনের সকল নিমেষ ভরা অশেষের ধনে॥$প্রেম (prem)
আমার যদি বেলা যায় গো বয়ে জেনো জেনোআমার মন রয়েছে তোমায় লয়ে॥পথের ধারে আসন পাতি, তোমায় দেবার মালা গাঁথি--জেনো জেনো তাইতে আছি মগন হয়ে॥চলে গেল যাত্রী সবেনানান পথে কলরবে।আমার চলা এমনি ক'রে আপন হাতে সাজি ভ'রে--জেনো জেনো আপন মনে গোপন রয়ে॥$প্রেম (prem)
রাতে রাতে আলোর শিখা রাখি জ্বেলেঘরের কোণে আসন মেলে॥বুঝি সময় হল এবার আমার প্রদীপ নিবিয়ে দেবার--পূর্ণিমাচাঁদ, তুমি এলে॥এত দিন সে ছিল তোমার পথের পাশেতোমার দরশনের আশে।আজ তারে যেই পরশিবে যাক সে নিবে, যাক সে নিবে--যা আছে সব দিক সে ঢেলে॥$প্রেম (prem)
চপল তব নবীন আঁখি দুটিসহসা যত বাঁধন হতে আমারে দিল ছুটি॥হৃদয় মম আকাশে গেল খুলি,সুদূরবনগন্ধ আসি করিল কোলাকুলি।ঘাসের ছোঁওয়া নিভৃত তরুছায়েচুপিচুপি কী করুণ কথা কহিল সারা গায়ে।আমের বোল, ঝাউয়ের দোল, ঢেউয়ের লুটোপুটি--বুকের কাছে সবাই এল জুটি॥$প্রেম (prem)
জয়যাত্রায় যাও গো, ওঠো জয়রথে তব।মোরা জয়মালা গেঁথে আশা চেয়ে বসে রব॥মোরা আঁচল বিছায়ে রাখি পথধুলা দিব ঢাকি,ফিরে এলে হে বিজয়ী,তোমায় হৃদয়ে বরিয়া লব॥আঁকিয়ো হাসির রেখা সজল আঁখির কোণে,নব বসন্তশোভা এনো এ কুঞ্জবনে।তোমার সোনার প্রদীপে জ্বালোআঁধার ঘরের আলো,পরাও রাতের ভালে চাঁদের তিলক নব॥$প্রেম (prem)
বিজয়মালা এনো আমার লাগি।দীর্ঘ রাত্রি রইব আমি জাগি।চরণ যখন পড়বে তোমার মরণকুলেবুকের মধ্যে উঠবে আমার পরান দুলে,সব যদি যায় হব তোমার সর্বনাশের ভাগী।$প্রেম (prem)
ওলো সই, ওলো সই,আমার ইচ্ছা করে তোদের মতন মনের কথা কই।ছড়িয়ে দিয়ে পা দুখানি কোণে বসে কানাকানি,কভু হেসে কভু কেঁদে চেয়ে বসে রই।ওলো সই, ওলো সই,তোদের আছে মনের কথা, আমার আছে কই।আমি কী বলিব, কার কথা, কোন্‌ সুখ, কোন্‌ ব্যথা--নাই কথা, তবু সাধ কত কথা কই॥ওলো সই, ওলো সই,তোদের এত কী বলিবার আছে ভেবে অবাক হই।আমি একা বসি সন্ধ্যা হলে আপনি ভাসি নয়নজলে,কারণ কেহ শুধাইলে নীরব হয়ে রই॥$প্রেম (prem)
আন্‌মনা, আন্‌মনা,তোমার কাছে আমার বাণীর মাল্যখানি আনব না।বার্তা আমার ব্যর্থ হবে, সত্য আমার বুঝবে কবে,তোমারো মন জানব না, আন্‌মনা আন্‌মনা ॥লগ্ন যদি হয় অনুকূল মৌনমধুর সাঁঝে,নয়ন তোমার মগ্ন যখন ম্লান আলোর মাঝে,দেব তোমায় শান্ত সুরের সান্ত্বনা ॥ছন্দে গাঁথা বাণী তখন পড়ব তোমার কানেমন্দ মৃদুল তানে,ঝিল্লি যেমন শালের বনে নিদ্রানীরব রাতেঅন্ধকারের জপের মালায় একটানা সুর গাঁথে,একলা তোমার বিজন প্রাণের প্রাঙ্গণেপ্রান্তে বসে একমনেএঁকে যাব আমার গানের আল্‌পনা,আন্‌মনা, আন্‌মনা ॥$প্রেম (prem)
তোরা বসে গাঁথিস মালা, তারা গলায় পরে।কখন যে শুকায়ে যায়, ফেলে দেয় রে অনাদরে॥তোরা সুধা করিস দান, তারা শুধু করে পান,সুধায় অরুচি হলে ফিরেও তো নাহি চায় --হৃদয়ের পাত্রখানি ভেঙে দিয়ে চলে যায়!!তোরা কেবল হাসি দিবি, তারা কেবল বসে আছে --চোখের জল দেখিলে তারা আর তো রবে না কাছে।প্রাণের ব্যথা প্রাণে রেখে প্রাণের আগুন প্রাণে ঢেকেপরান ভেঙে মধু দিবি অশ্রুছাঁকা হাসি হেসে --বুক ফেটে, কথা না বলে শুকায়ে পড়িবি শেষে॥$প্রেম ও প্রকৃতি (prem-o-prakriti)
কেন গো সে মোরে যেন করে না বিশ্বাস।কেন গো বিষণ্ন আঁখি আমি যবে কাছে থাকি,কেন উঠে মাঝে মাঝে আকুল নিশ্বাস।আদর করিতে মোরে চায় কতবার,সহসা কী ভেবে যেন ফেরে সে আবার।নত করি দুনয়নে কী যেন বুঝায় মনে,মন সে কিছুতে যেন পায় না আশ্বাস।আমি যবে ব্যগ্র হয়ে ধরি তার পাণিসে কেন চমকি উঠি লয় তাহা টানি।আমি কাছে গেলে হায় সে কেন গো সরে যায় --মলিন হইয়া আসে অধর সহাস॥$প্রেম ও প্রকৃতি (prem-o-prakriti)
বলি, ও আমার গোলাপ-বালা, বলি, ও আমার গোলাপ-বালা --তোলো মুখানি, তোলো মুখানি--কুসুমকুঞ্জ করো আলাবলি, কিসের শরম এত! সখী, কিসের শরম এত!সখী, পাতার মাঝারে লুকায়ে মুখানি কিসের শরম এত।বালা, ঘুমায়ে পড়েছে ধরা। সখী, ঘুমায় চন্দ্রতারা।প্রিয়ে, ঘুমায় দিক্‌বালারা সবে -- ঘুমায় জগৎ যত।বলিতে মনের কথা, সখী, এমন সময় কোথা।প্রিয়ে, তোলো মুখানি, আছে গো আমার প্রাণের কথা কত।আমি এমন সুধীর স্বরে, সখী, কহিব তোমার কানে --প্রিয়ে, স্বপনের মতো সে কথা আসিয়ে পশিবে তোমার প্রাণে।তবে মুখানি তুলিয়ে চাও, সুধীরে মুখানি তুলিয়ে চাও।সখী, একটি চুম্বন দাও-- গোপনে একটি চুম্বন দাও॥$প্রেম ও প্রকৃতি (prem-o-prakriti)
পাগলিনী, তোর লাগি কী আমি করিব বল্‌।কোথায় রাখিব তোরে খুঁজে না পাই ভূমণ্ডলআদরের ধন তুমি, আদরে রাখিব আমি--আদরিণী, তোর লাগি পেতেছি এ বক্ষস্থল।আয় তোরে বুকে রাখি-- তুমি দেখো, আমি দেখি--শ্বাসে শ্বাস মিশাইব, আঁখিজলে আঁখিজল।$প্রেম ও প্রকৃতি (prem-o-prakriti)
ওই কথা বলো সখী, বলো আর বার--ভালোবাস মোরে তাহা বলো বার বার।কতবার শুনিয়াছি, তবুও আবার যাচি--ভালোবাস মোরে তাহা বলো গো আবার॥$প্রেম ও প্রকৃতি (prem-o-prakriti)
"গোলাপ ফুল ফুটিয়ে আছে, মধুপ, হোথা যাস নে --ফুলের মুধু লুটিতে গিয়ে কাঁটার ঘা খাস নে॥হেথায় বেলা, হোথায় চাঁপা শেফালি হোথা ফুটিয়েওদের কাছে মনের ব্যথা বল্‌ রে মুখ ফুটিয়ে॥ভ্রমর কহে, ""হেথায় বেলা হোথায় আছে নলিনী --ওদের কাছে বলিব নাকো আজিও যাহা বলি নি।মরমে যাহা গোপন আছে গোলাপে তাহা বলিব--বলিতে যদি জ্বলিতে হয় কাঁটারই ঘায়ে জ্বলিব।'"$প্রেম ও প্রকৃতি (prem-o-prakriti)
ও কথা বোলো না তারে, কভু সে কপট না রে--আমার কপাল-দোষে চপল সেজন।অধীরহৃদয় বুঝি শান্তি নাহি পায় খুঁজি,সদাই মনের মতো করে অন্বেষণ।ভালো সে বাসিত যবে করে নি ছলনা।মনে মনে জানিত সে সত্য বুঝি ভালোবাসে--বুঝিতে পারেনি তাহা যৌবনকল্পনা।হরষে হাসিত যবে হেরিয়া আমায়,সে হাসি কি সত্য নয়। সে যদি কপট হয়তবে সত্য বলে কিছু নাহি এ ধরায়।ও কথা বোলো না তারে-- কভু সে কপট না রে,আমার কপাল-দোষে চপল সেজন।প্রেমমরীচিকা হেরি ধায় সত্য মনে করি,চিনিতে পারে নি সে যে আপনার মন॥$প্রেম ও প্রকৃতি (prem-o-prakriti)
শুন নলিনী, খোলো গো আঁখি--ঘুম এখনো ভাঙিল না কি!দেখো, তোমারি দুয়ার-'পরেসখী, এসেছে তোমারি রবি॥শুনি প্রভাতের গাথা মোরদেখো ভেঙেছে ঘুমের ঘোর,জগত উঠেছে নয়ন মেলিয়া নূতন জীবন লভি।তবে তুমি কি সজনী জাগিবে নাকো,আমি যে তোমারি কবি॥প্রতিদিন আসি, প্রতিদিন হাসি,প্রতিদিন গান গাহি--প্রতিদিন প্রাতে শুনিয়া সে গানধীরে ধীরে উঠ চাহি।আজিও এসেছি, চেয়ে দেখো দেখিআর তো রজনী নাহি।আজিও এসেছি, উঠ উঠ সখী,আর তো রজনী নাহি।সখী, শিশিরে মুখানি মাজিসখী, লোহিত বসনে সাজিদেখো বিমল সরসীর-আরশির 'পরে অপরূপ রূপরাশি।থেকে থেকে ধীরে হেলিয়া পড়িয়ানিজ মুখছায়া আধেক হেরিয়াললিত অধরে উঠিবে ফুটিয়া শরমের মৃদু হাসি॥$প্রেম ও প্রকৃতি (prem-o-prakriti)
সোনার পিঞ্জর ভাঙিয়ে আমার প্রাণের পাখিটি উড়িয়ে যাক।সে যে হেথা গান গাহে না! সে যে মোরে আর চাহে না!সুদূর কানন হইতে সে যে শুনেছে কাহার ডাক--পাখিটি উড়িয়ে যাক॥মুদিত নয়ন খুলিয়ে আমার সাধের স্বপন যায় রে যায়।হাসিতে অশ্রুতে গাঁথিয়া গাঁথিয়া দিয়েছিনু তার বাহুতে বাঁধিয়াআপনার মনে কাঁদিয়া কাঁদিয়া ছিঁড়িয়া ফেলেছে হায় রে হায়,সাধের স্বপন যায় রে যায়॥যে যায় সে যায়, ফিরিয়ে না চায়, যে থাকে সে শুধু করে হায়-হায়--নয়নের জল নয়নে শুকায়-- মরমে লুকায় আশা।বাঁধিতে পারে না আদরে সোহাগে-- রজনী পোহায়, ঘুম হতে জাগে,যায় যদি তবে যাক। একবার তবু ডাক্‌।কী জানি যদি রে প্রাণ কাঁদে তার তবে থাক্‌, তবে থাক্‌॥$প্রেম ও প্রকৃতি (prem-o-prakriti)
হৃদয়ের মণি আদরিণী মোর, আয় লো কাছে আয়।মিশাবি জোছনাহাসি রাশি রাশি মৃদু মধু জোছনায়।মলয় কপোল চুমে ঢলিয়া পড়িছে ঘুমে,কপোলে নয়নে জোছনা মরিয়া যায়।যমুনালহরীগুলি চরণে কাঁদিতে চায়॥$প্রেম ও প্রকৃতি (prem-o-prakriti)
হৃদয় মোর কোমল অতি, সহিতে নারি রবির জ্যোতিলাগিলে আলো শরমে ভয়ে মরিয়া যাই মরমে॥ভ্রমর মোর বসিলে পাশে তরাসে আঁখি মুদিয়া আসে,ভূতলে ঝ'রে পড়িতে চাহি আকুল হয়ে শরমে॥কোমল দেহে লাগিলে বায় পাপড়ি মোর খসিয়া যায়,পাতার মাঝে ঢাকিয়া দেহ রয়েছি তাই লুকায়ে।আঁধার বনে রূপের হাসি ঢালিব সদা সুরভিরাশি,আঁধার এই বনের কোলে মরিব শেষে শুকায়ে॥$প্রেম ও প্রকৃতি (prem-o-prakriti)
খুলে দে তরণী, খুলে দে তোরা, স্রোত বহে যায় যে।মন্দ মন্দ অঙ্গেভঙ্গে নাচিছে তরঙ্গ রঙ্গে--এই বেলা খুলে দে॥ভাঙিয়ে ফেলেছি হাল, বাতাসে পুরেছে পাল,স্রোতোমুখে প্রাণ মন যাক ভেসে যাক--যে যাবি আমার সাথে এই বেলা আয় রে॥$প্রেম ও প্রকৃতি (prem-o-prakriti)
আমি স্বপনে রয়েছি ভোর, সখী, আমারে জাগায়ো না।আমার সাধের পাখি যারে নয়নে নয়নে রাখিতারি স্বপনে রয়েছি ভোর, আমার স্বপন ভাঙায়ো না।কাল ফুটিবে রবির হাসি, কাল ছুটিবে তিমিররাশি--কাল আসিবে আমার পাখি, ধীরে বসিবে আমার পাশ।ধীরে গাহিবে সুখের গান, ধীরে ডাকিবে আমার নাম।ধীরে বয়ান তুলিয়া নয়ান খুলিয়া হাসিব সুখের হাস।আমার কপোল ভ'রে শিশির পড়িবে ঝ'রে--নয়নেতে জল, অধরেতে হাসি, মরমে রহিব ম'রে!তাহারি স্বপনে আজি মজিয়া রয়েছি আঁখি--কখন আসিবে প্রাতে আমার সাধের পাখিকখন জাগাবে মোরে আমার নামটি ডাকি॥$প্রেম ও প্রকৃতি (prem-o-prakriti)
এ কী হরষ হেরি কাননে।পরান আকুল, স্বপন বিকশিত মোহমদিরাময় নয়নে॥ফলে ফুলে করিছে কোলাকুলি, বনে বনে বহিছে সমীরণনবপল্লবে হিল্লোল তুলিয়ে-- বসন্তপরশে বন শিহরে।কী জানি কোথা পরান মন ধাইছে বসন্তসমীরণে॥ফুলেতে শুয়ে জোছনা হাসিতে হাসি মিলাইছে।মেঘ ঘুমায়ে ঘুমায়ে ভেসে যায় ঘুমভারে অলসা বসুন্ধরা--দূরে পাপিয়া পিউ-পিউ রবে ডাকিছে সঘনে॥$প্রেম ও প্রকৃতি (prem-o-prakriti)
গেল গেল নিয়ে গেল এ প্রণয়স্রোতে'যাব না' 'যাব না' করি ভাসায়ে দিলাম তরী--উপায় না দেখি আর এ তরঙ্গ হতে॥দাঁড়াতে পাই নে স্থান, ফিরিতে না পারে প্রাণ--বায়ুবেগে চলিয়াছি সাগরের পথে॥জানিনু না, শুনিনু না, কিছু না ভাবিনু--অন্ধ হয়ে একেবারে তাহে ঝাঁপ দিনু।এত দূর ভেসে এসে ভ্রম যে বুঝেছি শেষে--এখন ফিরিতে কেন হয় গো বাসনা।আগেভাগে, অভাগিনী, কেন ভাবিলি না।এখন যে দিকে চাই কূলের উদ্দেশ নাই--সম্মুখে আসিছে রাত্রি, আঁধার করিছে ঘোর।স্রোত প্রতিকূলে যেতে বল যে নাই এ চিতে,শ্রান্ত ক্লান্ত অবসন্ন হয়েছে হৃদয় মোর॥$প্রেম ও প্রকৃতি (prem-o-prakriti)
হাসি কেন নাই ও নয়নে! ভ্রমিতেছ মলিন-আননে।দেখো, সখী, আঁখি তুলি ফুলগুলি ফুটেছে কাননে॥তোমারে মলিন দেখি ফুলেরা কাঁদিছে সখীশুধাইছে বনলতা কত কথা আকুল বচনে॥এসো সখী, এসো হেথা, একটি কহো গো কথা--বলো, সখী, কার লাগি পাইয়াছ মনোব্যথা।বলো, সখী, মন তোর আছে ভোর কাহার স্বপনে॥$প্রেম ও প্রকৃতি (prem-o-prakriti)
একবার বলো, সখী, ভালোবাস মোরে--রেখো না ফেলিয়া আর সন্দেহের ঘোরে।সখী, ছেলেবেলা হতে সংসারের পথে পথেমিথ্যা মরীচিকা লয়ে যেপেছি সময়।পারি নে, পারি নে আর-- এসেছি তোমার দ্বার--একবার বলো, সখী, দিবে কি আশ্রয়।সহেছি ছলনা এত, ভয় হয় তাইসত্যকার সুখ বুঝি এ কপালে নাই।বহুদিন ঘুমঘোরে ডুবায়ে রাখিয়া মোরেঅবশেষে জাগায়ো না নিদারুণ ঘায়।ভালোবেসে থাকো যদি লও লও এই হৃদি-ভগ্ন চূর্ণ দগ্ধ এই হৃদয় আমারএ হৃদয় চাও যদি লও উপহার॥$প্রেম ও প্রকৃতি (prem-o-prakriti)
এ ভালোবাসার যদি দিতে প্রতিদান--একবার মুখ তুলে চাহিয়া দেখিতে যদিযখন দুখের জল বর্ষিত নয়ান--শ্রান্ত ক্লান্ত হয়ে যবে ছুটে আসিতাম, সখী,ওই মধুময় কোলে দিতে যদি স্থান--তা হলে, তা হলে, সখী, চিরজীবনের তরেদারুণযাতনাময় হ'ত না পরান।একটি কথায় তব একটু স্নেহের স্বরেযদি যায় জুড়াইয়া হৃদয়ের জ্বালা,তবে সেইটুকু, সখী, কোরো অভাগার তরে--নহিলে হৃদয় যাবে ভেঙেচুরে বালা!একবার মুখ তুলে চেয়ো এ মুখের পানে--মুছায়ে দিয়ো গো, সখী, নয়নের জল--তোমার স্নেহের ছায়ে আশ্রয় দিয়ো গো মোরে,আমার হৃদয় মন বড়োই দুর্বল।সংসারের স্রোতে ভেসে কত দূর যাব চলে--আমি কোথা রব আর তুমি কোথা রবে।কত বর্ষ হবে গত, কত সূর্য হবে অস্ত,আছিল নূতন যাহা পুরাতন হবে।তখন সহসা যদি দেখা হয় দুইজনে--আসি যদি কহিবারে মরমের ব্যথা--তখন সঙ্কোচভরে দূরে কি যাইবে সরে।তখন কি ভালো করে কবে নাকো কথা।$প্রেম ও প্রকৃতি (prem-o-prakriti)
কতবার ভেবেছিনু আপনা ভুলিয়াতোমার চরণে দিব হৃদয় খুলিয়াচরণে ধরিয়া তব কহিব প্রকাশিগোপনে তোমারে, সখা, কত ভালোবাসি।ভেবেছিনু কোথা তুমি স্বর্গের দেবতা,কেমনে তোমারে কব প্রণয়ের কথা।ভেবেছিনু মনে মনে দূরে দূরে থাকিচিরজন্ম সঙ্গোপনে পূজিব একাকী--কেহ জানিবে না মোর গভীর প্রণয়,কেহ দেখিবে না মোর অশ্রুবারিচয়।আপনি আজিকে যবে শুধাইছ আসি,কেমনে প্রকাশি কব কত ভালোবাসি॥$প্রেম ও প্রকৃতি (prem-o-prakriti)
কেমনে শুধিব বলো তোমার এ ঋণ।এ দয়া তোমার, মনে রবে চিরদিন।যবে এ হৃদয়মাঝে ছিল না জীবন,মনে হ'ত ধরা যেন মরুর মতন,সে হৃদে ঢালিয়ে তব প্রেমবারিধারনূতন জীবন যেন করিলে সঞ্চার।একদিন এ হৃদয়ে বাজিত প্রেমের গান,কবিতায় কবিতায় পূর্ণ যেন ছিল প্রাণ--দিনে দিনে সুখগান থেমে গেল এ হৃদয়ে,নিশীথশ্মশানসম আছিল নীরব হয়ে--সহসা উঠেছে বাজি তব করপরশনে,পুরানো সকল ভাব জাগিয়া উঠেছে মনে,বিরাজিছে এ হৃদয়ে যেন নব-ঊষাকাল,শূন্য হৃদয়ের যত ঘুচেছে আঁধারজাল।কেমনে শুধিব বলো তোমার এ ঋণ।এ দয়া তোমার, মনে রবে চিরদিন॥$প্রেম ও প্রকৃতি (prem-o-prakriti)
ওকি সখা, কেন মোরে কর তিরস্কার!একটু বসি বিরলে কাঁদিব যে মন খুলেতাতেও কী আমি বলো করিনু তোমার।মুছাতে এ অশ্রুবারি বলি নি তোমায়,একটু আদরের তরে ধরি নি তো পায়--তবে আর কেন, সখা, এমন বিরাগ-মাখাভ্রূকুটি এ ভগ্নবুকে হানো বার বারজানি জানি এ কপাল ভেঙেছে যখনঅশ্রুবারি পারিবে না গলাতে ও মন--পথের পথিকও যদি মোরে হেরি যায় কাঁদিতবুও অটল রবে হৃদয় তোমার॥$প্রেম ও প্রকৃতি (prem-o-prakriti)
এনেছি মোরা এনেছি মোরা রাশি রাশি লুটের ভার।করেছি ছারখারকত গ্রাম পল্লী লুটে-পুটে করেছি একাকার।$বাল্মীকিপ্রতিভা (গীতবিতান) (balmikiprotibha gitabitan)
এক ডোরে বাঁধা আছি মোরা সকলে।না মানি বারণ,না মানি শাসন,না মানি কাহারে।কে বা রাজা, কার রাজ্য, মোরা কী জানি?প্রতি জনেই রাজা মোরা, বনই রাজধানী!রাজা প্রজা,উঁচু নিচু, কিছু না গনি!ত্রিভুবন মাঝে আমরা সকলে কাহারে না করি ভয়,মাথার উপরে রয়েছেন কালী, সমুখে রয়েছে জয়!$বাল্মীকিপ্রতিভা (গীতবিতান) (balmikiprotibha gitabitan)
এখন করব কী বল্‌।হো রাজা, হাজির রয়েছে দল।বল্‌ রাজা,করব কী বল্‌,এখন করব কী বল্‌।পেলে মুখেরি কথা,আনি যমেরি মাথা।করে দিই রসাতল!করে দিই রসাতল!হো রাজা, হাজির রয়েছে দল,বল্‌ রাজা,করব কী বল্‌, এখন করব কী বল্‌।$বাল্মীকিপ্রতিভা (গীতবিতান) (balmikiprotibha gitabitan)
শোন্‌ তোরা তবে শোন্‌।অমানিশা আজিকে, পূজা দেব কালীকে,ত্বরা করি যা তবে,সবে মিলি যা তোরা,বলি নিয়ে আয়!$বাল্মীকিপ্রতিভা (গীতবিতান) (balmikiprotibha gitabitan)
তবে আয় সবে আয়,তবে আয় সবে আয়,তবে ঢাল্‌ সুরা,ঢাল্‌ সুরা,ঢাল্‌ ঢাল্‌ ঢাল্‌!দয়া মায়া কোন্‌ ছার,ছারখার হোক!কে বা কাঁদে কার তরে,হাঃ হাঃ হাঃ!তবে আন্‌ তলোয়ার, আন্‌ আন্‌ তলোয়ার,তবে আন্‌ বরশা,আন্‌ আন্‌ দেখি ঢাল!$বাল্মীকিপ্রতিভা (গীতবিতান) (balmikiprotibha gitabitan)
ওই মেঘ করে বুঝি গগনে।আঁধার ছাইল, রজনী আইল,ঘরে ফিরে যাব কেমনে!চরণ অবশ হায়, শ্রান্ত ক্লান্ত কায়সারা দিবস বন ভ্রমণে।ঘরে ফিরে যব কেমনে!$বাল্মীকিপ্রতিভা (গীতবিতান) (balmikiprotibha gitabitan)
কালী কালী কালী বলো রে আজবলো হো,হো হো,বলো হো,হো হো,বলো হো!নামের জোরে সাধিব কাজ,বলো হো,হো,বলো হো, বলো হো!ওই ঘোর মত্ত করে নৃত্য রঙ্গ মাঝারে,ওই লক্ষ লক্ষ যক্ষ রক্ষ ঘেরি শ্যামারে,ওই লট্ট পট্ট কেশ,অট্ট অট্ট হাসে রে;হাহা হাহাহা হাহাহা!আরে বল্‌ রে শ্যামা মায়ের জয়,জয় জয়,জয় জয়,জয় জয়,জয় জয়,জয় জয়,আরে বল্‌ রে শ্যামা মায়ের জয়,জয় জয়,আরে বল্‌ রে শ্যামা মায়ের জয়!$বাল্মীকিপ্রতিভা (গীতবিতান) (balmikiprotibha gitabitan)
এ কী এ ঘোর বন!-- এনু কোথায়!পথ যে জানি না, মোরে দেখায়ে দে না।কী করি এ আঁধার রাতে।কী হবে মোর হায়।ঘন ঘোর মেঘ ছেয়েছে গগনে,চকিত চপলা চমকে সঘনে,একেলা বালিকাতরাসে কাঁপে কায়।$বাল্মীকিপ্রতিভা (গীতবিতান) (balmikiprotibha gitabitan)
পথ ভুলেছিস সত্যি বটে? সিধে রাস্তা দেখতে চাস?এমন জায়গায় পাঠিয়ে দেব, সুখে থাকবি বারো মাস।হাঃ হাঃ হাঃ, হাঃ হাঃ হাঃ!কেমন হে ভাই!কেমন সে ঠাঁই?মন্দ নহে বড়ো,এক দিন না এক দিন সবাই সেথায় হব জড়ো।হাঃ হাঃ হাঃ!আয় সাথে আয়, রাস্তা তোরে দেখিয়ে দিই গে তবে,আর তা হলে রাস্তা ভুলে ঘুরতে নাহি হবে।হাঃ হাঃ হাঃ!$বাল্মীকিপ্রতিভা (গীতবিতান) (balmikiprotibha gitabitan)
মরি ও কাহার বাছা, ওকে কোথায় নিয়ে যায়।আহা ঐ করুণ চোখে ও কাহার পানে চায়।বাঁধা কঠিন পাশে, অঙ্গ কাঁপে ত্রাসে,আঁখি জলে ভাসে, এ কী দশা হায়।এ বনে কে আছে, যাব কার কাছে,কে ওরে বাঁচায়।$বাল্মীকিপ্রতিভা (গীতবিতান) (balmikiprotibha gitabitan)
রাঙাপদপদ্মযুগে প্রণমি গো ভবদারা !আজি এ ঘোর নিশীথে পূজিব তোমারে তারা।সুরনর থরহর– ব্রহ্মাণ্ডবিপ্লব করো ,রণরঙ্গে মাতো , মা গো , ঘোরা উন্মাদিনী - পারা।ঝলসিয়ে দিশি দিশি ঘুরাও তরিত - অসি ,ছুটাও শোণিতস্রোত , ভাসাও বিপুল ধরা।উরো কালী কপালিনী , মহাকালসীমন্তিনী ,লহো জবাপুষ্পাঞ্জলি মহাদেবী পরাৎপরা।।$বাল্মীকিপ্রতিভা (গীতবিতান) (balmikiprotibha gitabitan)
নাই ভয়, নাই ভয়, নাই রে।থাক্‌ পড়ে থাক্‌ ভয় বাইরে॥জাগো, মৃত্যুঞ্জয়, চিত্তে থৈ থৈ নর্তননৃত্যে।ওরে মন, বন্ধনছিন্নদাও তালি তাই তাই তাই রে॥$বিচিত্র  (bichitra)
নৃত্যের তালে তালে, নটরাজ, ঘুচাও ঘুচাও ঘুচাও সকল বন্ধ হে।সুপ্তি ভাঙাও, চিত্তে জাগাও মুক্ত সুরের ছন্দ হে॥তোমার চরণপবনপরশে সরস্বতীর মানসসরসেযুগে যুগে কালে কালে সুরে সুরে তালে তালেঢেউ তুলে দাও, মাতিয়ে জাগাও অমলকমলগন্ধে হে॥নমো নমো নমো--তোমার নৃত্য অমিত বিত্ত ভরুক চিত্ত মম॥নৃত্যে তোমার মুক্তির রূপ, নৃত্যে তোমার মায়া,বিশ্বতনুতে অণুতে অণুতে কাঁপে নৃত্যের ছায়া।তোমার বিশ্ব-নাচের দোলায় দোলায় বাঁধন পরায় বাঁধন খোলায়যুগে যুগে কালে কালে সুরে সুরে তালে তালে,অন্ত কে তার সন্ধান পায় ভাবিতে লাগায় ধন্দ হে॥নমো নমো নমো--তোমার নৃত্য অমিত বিত্ত ভরুক চিত্ত মম॥নৃত্যের বশে সুন্দর হল বিদ্রোহী পরমাণু,পদযুগ ঘিরে জ্যোতিমঞ্জীরে বাজিল চন্দ্র ভানু।তব নৃত্যের প্রাণবেদনায় বিবশ বিশ্ব জাগে চেতনায়যুগে যুগে কালে কালে সুরে সুরে তালে তালে,সুখে দুখে হয় তরঙ্গময় তোমার পরমানন্দ হে॥নমো নমো নমো--তোমার নৃত্য অমিত বিত্ত ভরুক চিত্ত মম॥মোর সংসারে তাণ্ডব তব কম্পিত জটাজালে।লোকে লোকে ঘুরে এসেছি তোমার নাচের ঘূর্ণিতালে।ওগো সন্ন্যাসী, ওগো সুন্দর, ওগো শঙ্কর, হে ভয়ঙ্কর,যুগে যুগে কালে কালে সুরে সুরে তালে তালে,জীবন-মরণ-নাচের ডমরু বাজাও জলদমন্দ্র হে॥নমো নমো নমো--তোমার নৃত্য অমিত বিত্ত ভরুক চিত্ত মম॥$বিচিত্র  (bichitra)
মম চিত্তে নিতি নৃত্যে কে যে নাচেতাতা থৈথৈ, তাতা থৈথৈ, তাতা থৈথৈ।তারি সঙ্গে কী মৃদঙ্গে সদা বাজেতাতা থৈথৈ তাতা থৈথৈ তাতা থৈথৈ॥হাসিকান্না হীরাপান্না দোলে ভালে,কাঁপে ছন্দে ভালোমন্দ তালে তালে,নাচে জন্ম নাচে মৃত্যু পাছে পাছে,তাতা থৈথৈ, তাতা থৈথৈ, তাতা থৈথৈ।কী আনন্দ, কী আনন্দ, কী আনন্দদিবারাত্রি নাচে মুক্তি নাচে বন্ধ--সে তরঙ্গে ছুটি রঙ্গে পাছে পাছেতাতা থৈথৈ, তাতা থৈথৈ, তাতা থৈথৈ॥$বিচিত্র  (bichitra)
দুই হাতে--কালের মন্দিরা যে সদাই বাজে ডাইনে বাঁয়ে দুই হাতে,সুপ্তি ছুটে নৃত্য উঠে নিত্য নূতন সংঘাতে॥বাজে ফুলে, বাজে কাঁটায়, আলোছায়ার জোয়ার-ভাঁটায়,প্রাণের মাঝে ওই-যে বাজে দুঃখে সুখে শঙ্কাতে॥তালে তালে সাঁঝ-সকালে রূপ-সাগরে ঢেউ লাগে।সাদা-কালোর দ্বন্দ্বে যে ওই ছন্দে নানান রঙ জাগে।এই তালে তোর গান বেঁধে নে-- কান্নাহাসির তান সেধে নে,ডাক দিল শোন্‌ মরণ বাঁচন নাচন-সভার ডঙ্কাতে॥$বিচিত্র  (bichitra)
আমার ঘুর লেগেছে-- তাধিন্‌ তাধিন্‌।তোমার পিছন পিছন নেচে নেচে ঘুর লেগেছে তাধিন্‌ তাধিন্‌।তোমার তালে আমার চরণ চলে, শুনতে না পাই কে কী বলে--তাধিন্‌ তাধিন্‌।তোমার গানে আমার প্রাণে যে কোন্‌ পাগল ছিল সেই জেগেছে--তাধিন্‌ তাধিন্‌।আমার লাজের বাঁধন সাজের বাঁধন খ'সে গেল ভজন সাধন--তাধিন্‌ তাধিন্‌।বিষম নাচের বেগে দোলা লেগে ভাবনা যত সব ভেগেছে--তাধিন্‌ তাধিন্‌॥$বিচিত্র  (bichitra)
এসো গো নূতন জীবন।এসো গো কঠোর নিঠুর নীরব, এসো গো ভীষণ শোভন॥এসো অপ্রিয় বিরস তিক্ত, এসো গো অশ্রুসলিলসিক্ত,এসো গো ভূষণবিহীন রিক্ত, এসো গো চিত্তপাবন॥থাক্‌ বীণাবেণু, মালতীমালিকা পূর্ণিমানিশি, মায়াকুহেলিকা--এসো গো প্রখর হোমানলশিখা হৃদয়শোণিতপ্রাশন।এসো গো পরমদুঃখনিলয়, আশা-অঙ্কুর করহ বিলয়--এসো সংগ্রাম, এসো মহাজয়, এসো গো মরণসাধন॥$বিচিত্র  (bichitra)
ওঠো রে মলিনমুখ, চলো এইবার।এসো রে তৃষিত-বুক, রাখো হাহাকার॥হেরো ওই গেল বেলা, ভাঙিল ভাঙিল মেলা--গেল সবে ছাড়ি খেলা ঘরে যে যাহার॥হে ভিখারি, কারে তুমি শুনাইছ সুর--রজনী আঁধার হল, পথ অতি দূর।ক্ষুধিত তৃষিত প্রাণে আর কাজ নাহি গানে--এখন বেসুর তানে বাজিছে সেতার॥$বিচিত্র  (bichitra)
কমলবনের মধুপরাজি, এসো হে কমলভবনে।কী সুধাগন্ধ এসেছে আজি নববসন্তপবনে॥অমল চরণ ঘেরিয়া পুলকে শত শতদল ফুটিল,বারতা তাহারি দ্যুলোকে ভূলোকে ছুটিল ভুবনে ভুবনে॥গ্রহে তারকায় কিরণে কিরণে বাজিয়া উঠিছে রাগিণীগীতগুঞ্জন কূজনকাকলি আকুলি উঠিছে শ্রবণে।সাগর গাহিছে কল্লোলগাথা, বায়ু বাজাইছে শঙ্খ--সামগান উঠে বনপল্লবে, মঙ্গলগীত জীবনে॥$বিচিত্র  (bichitra)
মধুর মধুর ধ্বনি বাজেহৃদয়কমলবনমাঝে॥নিভৃতবাসিনী বীণাপাণি অমৃতমুরতিমতী বাণীহিরণকিরণ ছবিখানি-- পরানের কোথা সে বিরাজে॥মধুঋতু জাগে দিবানিশি পিককুহরিত দিশি দিশি।মানসমধুপ পদতলে মুরছি পড়িছে পরিমলে।এসো দেবী, এসো এ আলোকে, একবার তোরে হেরি চোখে--গোপনে থেকো না মনোলোকে ছায়াময় মায়াময় সাজে॥$বিচিত্র  (bichitra)
আমার নাইবা হল পারে যাওয়া।যে হাওয়াতে চলত তরী অঙ্গেতে সেই লাগাই হাওয়া ॥নেই যদি বা জমল পাড়ি ঘাট আছে তো বসতে পারি।আমার আশার তরী ডুবল যদি দেখব তোদের তরী-বাওয়া ॥হাতের কাছে কোলের কাছে যা আছে সেই অনেক আছে।আমার সারা দিনের এই কি রে কাজ-- ওপার-পানে কেঁদে চাওয়া।কম কিছু মোর থাকে হেথা পুরিয়ে নেব প্রাণ দিয়ে তা।আমার সেইখানেতেই কল্পলতা যেখানে মোর দাবি-দাওয়া ॥$বিচিত্র  (bichitra)
যখন পড়বে না মোর পায়ের চিহ্ন এই বাটে,আমি বাইব না মোর খেয়াতরী এই ঘাটে,চুকিয়ে দেব বেচা কেনা,মিটিয়ে দেব গো, মিটিয়ে দেব লেনা দেনা,বন্ধ হবে আনাগোনা এই হাটে--তখন আমায় নাইবা মনে রাখলে,তারার পানে চেয়ে চেয়ে নাইবা আমায় ডাকলে।যখন জমবে ধুলা তানপুরাটার তারগুলায়,কাঁটালতা উঠবে ঘরের দ্বারগুলায়, আহা,ফুলের বাগান ঘন ঘাসের পরবে সজ্জা বনবাসের,শ্যাওলা এসে ঘিরবে দিঘির ধারগুলায়--তখন আমায় নাইবা মনে রাখলে,তারার পানে চেয়ে চেয়ে নাইবা আমায় ডাকলে।তখন এমনি করেই বাজবে বাঁশি এই নাটে,কাটবে দিন কাটবে,কাটবে গো দিন আজও যেমন দিন কাটে, আহা,ঘাটে ঘাটে খেয়ার তরী এমনি সে দিন উঠবে ভরি--চরবে গোরু খেলবে রাখাল ওই মাঠে।তখন আমায় নাইবা মনে রাখলে,তারার পানে চেয়ে চেয়ে নাইবা আমায় ডাকলে।তখন কে বলে গো সেই প্রভাতে নেই আমি।সকল খেলায় করবে খেলা এই আমি-- আহা,নতুন নামে ডাকবে মোরে, বাঁধবে নতুন বাহু-ডোরে,আসব যাব চিরদিনের সেই আমি।তখন আমায় নাইবা মনে রাখলে,তারার পানে চেয়ে চেয়ে নাইবা আমায় ডাকলে॥$বিচিত্র  (bichitra)
গ্রামছাড়া ওই রাঙা মাটির পথ আমার মন ভুলায় রে।ওরে কার পানে মন হাত বাড়িয়ে লুটিয়ে যায় ধুলায় রে॥ও যে আমায় ঘরের বাহির করে, পায়ে-পায়ে পায়ে ধরে--ও যে কেড়ে আমায় নিয়ে যায় রে যায় রে কোন্‌ চুলায় রে।ও যে কোন্‌ বাঁকে কী ধন দেখাবে, কোন্‌খানে কী দায় ঠেকাবে--কোথায় গিয়ে শেষ মেলে যে ভেবেই না কুলায় রে॥$বিচিত্র  (bichitra)
রাঙিয়ে দিয়ে যাও যাও যাও গো এবার যাবার আগে--তোমার আপন রাগে, তোমার গোপন রাগে,তোমার তরুণ হাসির অরুণ রাগেঅশ্রুজলের করুণ রাগে॥রঙ যেন মোর মর্মে লাগে, আমার সকল কর্মে লাগে,সন্ধ্যাদীপের আগায় লাগে, গভীর রাতের জাগায় লাগে॥যাবার আগে যাও গো আমায় জাগিয়ে দিয়ে,রক্তে তোমার চরণ-দোলা লাগিয়ে দিয়ে।আঁধার নিশার বক্ষে যেমন তারা জাগে,পাষাণগুহার কক্ষে নিঝর-ধারা জাগে,মেঘের বুকে যেমন মেঘের মন্দ্র জাগে,বিশ্ব-নাচের কেন্দ্রে যেমন ছন্দ জাগে,তেমনি আমায় দোল দিয়ে যাও যাবার পথে আগিয়ে দিয়ে,কাঁদন-বাঁধন ভাগিয়ে দিয়ে॥$বিচিত্র  (bichitra)
আমার অন্ধপ্রদীপ শূন্য-পানে চেয়ে আছে,সে যে লজ্জা জানায় ব্যর্থ রাতের তারার কাছে॥ললাটে তার পড়ুক লিখাতোমার লিখন ওগো শিখা--বিজয়টিকা দাও গো এঁকে এই সে যাচে॥হায় কাহার পথে বাহির হলে বিরহিণী!তোমার আলোক-ঋণে করো তুমি আমায় ঋণী।তোমার রাতে আমার রাতেএক আলোকের সূত্রে গাঁথেএমন ভাগ্য হায় গো আমার হারায় পাছে॥$বিচিত্র  (bichitra)
এই তো ভালো লেগেছিল আলোর নাচন পাতায় পাতায়।শালের বনে খ্যাপা হাওয়া, এই তো আমার মনকে মাতায়।রাঙা মাটির রাস্তা বেয়ে হাটের পথিক চলে ধেয়ে,ছোটো মেয়ে ধুলায় বসে খেলার ডালি একলা সাজায়--সামনে চেয়ে এই যা দেখি চোখে আমার বীণা বাজায়॥আমার এ যে বাঁশের বাঁশি, মাঠের সুরে আমার সাধন।আমার মনকে বেঁধেছে রে এই ধরণীর মাটির বাঁধন।নীল আকাশের আলোর ধারা পান করেছে নতুন যারাসেই ছেলেদের চোখের চাওয়া নিয়েছি মোর দু চোখ পুরে--আমার বীণায় সুর বেঁধেছি ওদের কচি গলার সুরে॥দূরে যাবার খেয়াল হলে সবাই মোরে ঘিরে থামায়--গাঁয়ের আকাশ সজনে ফুলের হাতছানিতে ডাকে আমায়।ফুরায় নি, ভাই, কাছের সুধা, নাই যে রে তাই দূরের ক্ষুধা--এই-যে এ-সব ছোটোখাটো পাই নি এদের কূলকিনারা।তুচ্ছ দিনের গানের পালা আজও আমার হয় নি সারা ॥লাগল ভালো, মন ভোলালো, এই কথাটাই গেয়ে বেড়াই--দিনে রাতে সময় কোথা, কাজের কথা তাই তো এড়াই।মজেছে মন, মজল আঁখি-- মিথ্যে আমায় ডাকাডাকি--ওদের আছে অনেক আশা, ওরা করুক অনেক জড়ো--আমি কেবল গেয়ে বেড়াই, চাই নে হতে আরো বড়ো ॥$বিচিত্র  (bichitra)
কেন যে মন ভোলে আমার মন জানে না।তারে মানা করে কে, আমার মন মানে না ॥কেউ বোঝে না তারে, সে যে বোঝে না আপ্‌নারে।সবাই লজ্জা দিয়ে যায়, সে তো কানে আনে না ॥তার খেয়া গেল পারে, সে যে রইল নদীর ধারে।কাজ ক'রে সব সারা ওই এগিয়ে গেল কারা,আন্‌মনা মন সে দিক-পানে দৃষ্টি হানে না ॥$বিচিত্র  (bichitra)
আমারে ডাক দিল কে ভিতর পানে--ওরা যে ডাকতে জানে॥আশ্বিনে ওই শিউলিশাখেমৌমাছিরে যেমন ডাকেপ্রভাতে সৌরভের গানে॥ঘরছাড়া আজ ঘর পেল যে, আপন মনে রইল ম'জে।হাওয়ায় হাওয়ায় কেমন ক'রে খবর যে তার পৌঁছল রেঘর-ছাড়া ওই মেঘের কানে॥$বিচিত্র  (bichitra)
হাটের ধুলা সয় না যে আর, কাতর করে প্রাণ।তোমার সুরসুরধুনীর ধারায় করাও আমায় ম্লান॥জাগাক তারি মৃদঙ্গরোল, রক্তে তুলুক তরঙ্গদোল,অঙ্গ হতে ফেলুক ধুয়ে সকল অসম্মান--সব কোলাহল দিক্‌ ডুবায়ে তাহার কলতান॥সুন্দর হে, তোমার ফুলে গেঁথেছিলেম মালা--সেই কথা আজ মনে করাও, ভুলাও সকল জ্বালা।তোমার গানের পদ্মবনে আবার ডাকো নিমন্ত্রণে--তারি গোপন সুধাকণা আবার করাও পান,তারি রেণুর তিলকলেখা আমায় করো দান॥$বিচিত্র  (bichitra)
আমি একলা চলেছি এ ভবে,আমায় পথের সন্ধান কে কবে।ভয় নেই, ভয় নেই--যাও আপন মনেইযেমন একলা মধুপ ধেয়ে যায়কেবল ফুলের সৌরভে॥$বিচিত্র  (bichitra)
আপন-মনে গোপন কোণে লেখাজোখার কারখানাতেদুয়ার রুধে বচন কুঁদে খেলনা আমার হয় বানাতে॥এই জগতের সকাল সাঁজে ছুটি আমার সকল কাজে,মিলে মিলে মিলিয়ে কথা রঙে রঙে হয় মানাতে॥কে গো আছে ভুবন-মাঝে নিত্যশিশু আনন্দেতে,ডাকে আমায় বিশ্বখেলায় খেলাঘরের জোগান দিতে।বনের হাওয়ায় সকাল-বেলা ভাসায় সে যে গানের ভেলা,সেই তো কাঁপায় সুরের কাঁপন মৌমাছিদের নীল ডানাতে॥$বিচিত্র  (bichitra)
স্বপন-পারের ডাক শুনেছি, জেগে তাই তো ভাবি--কেউ কখনো খুঁজে কি পায় স্বপ্নলোকের চাবি॥নয় তো সেথায় যাবার তরে, নয় কিছু তো পাবার তরে,নাই কিছু তার দাবি--বিশ্ব হতে হারিয়ে গেছে স্বপ্নলোকের চাবি॥চাওয়া-পাওয়ার বুকের ভিতর না-পাওয়া ফুল ফোটে,দিশাহারা গন্ধে তারি আকাশ ভরে ওঠে।খুঁজে যারে বেড়াই গানে, প্রাণের গভীর অতল-পানেযে জন গেছে নাবি,সেই নিয়েছে চুরি করে স্বপ্নলোকের চাবি॥$বিচিত্র  (bichitra)
সকাল-বেলার কুঁড়ি আমার বিকালে যায় টুটে,মাঝখানে হায় হয় নি দেখা উঠল যখন ফুটে॥ঝরা ফুলের পাপড়িগুলি ধুলো থেকে আনিস তুলি,যখন সময় ছিল দিল ফাঁকি--এখন আন্‌ কুড়ায়ে দিনের শেষে অসময়ের ছিন্ন বাকি।কৃষ্ণরাতের চাঁদের কণা আঁধারকে দেয় যে সান্ত্বনাতাই নিয়ে মোর মিটুক আশা-- স্বপন গেছে ছুটে॥$বিচিত্র  (bichitra)
পাগল যে তুই, কণ্ঠ ভরেজানিয়ে দে তাই সাহস করে॥দেয় যদি তোর দুয়ার নাড়াথাকিস কোণে, দিস নে সাড়া--বলুক সবাই 'সৃষ্টিছাড়া', বলুক সবাই 'কী কাজ তোরে'॥বল্‌ রে 'আমি কেহই না গো,কিছুই নহি, যে হই-না'।শুনে বনে উঠবে হাসি,দিকে দিকে বাজবে বাঁশি--বলবে বাতাস 'ভালোবাসি', বাঁধবে আকাশ অলখ ডোরে॥$বিচিত্র  (bichitra)
খেলাঘর বাঁধতে লেগেছি আমার মনের ভিতরে।কত রাত তাই তো জেগেছি বলব কী তোরে॥প্রভাতে পথিক ডেকে যায়, অবসর পাই নে আমি হায়--বাহিরের খেলায় ডাকে সে, যাব কী ক'রে॥যা আমার সবার হেলাফেলা যাচ্ছে ছড়াছড়িপুরোনো ভাঙা দিনের ঢেলা, তাই দিয়ে ঘর গড়ি।যে আমার নতুন খেলার জন তারি এই খেলার সিংহাসন,ভাঙারে জোড়া দেবে সে কিসের মন্তরে॥$বিচিত্র  (bichitra)
গোপন প্রাণে একলা মানুষ যেতারে কাজের পাকে জড়িয়ে রাখিস নে॥তার একলা ঘরের ধেয়ান হতে উঠুক-না গান নানা স্রোতে,তার আপন সুরের ভুবন-মাঝে তারে থাকতে দে॥তোর প্রাণের মাঝে একলা মানুষ যেতারে দশের ভিড়ে ভিড়িয়ে রাখিস নে।কোন্‌ আরেক একা ওরে খোঁজে, সেই তো ওরই দরদ বোঝে--যেন পথ খুঁজে পায়, কাজের ফাঁকে ফিরে না যায় সে॥$বিচিত্র  (bichitra)
আমার জীর্ণ পাতা যাবার বেলায় বারে বারেডাক দিয়ে যায় নতুন পাতার দ্বারে দ্বারে।তাই তো আমার এই জীবনের বনচ্ছায়েফাগুন আসে ফিরে ফিরে দখিন বায়ে,নতুন সুরে গান উড়ে যায় আকাশ পারে,নতুন রঙে ফুল ফোটে তাই ভারে ভারে॥ওগো আমার নিত্য নূতন দাঁড়াও হেসেচলব তোমার নিমন্ত্রণে নবীন বেশে।দিনের শেষে নিবল যখন পথের আলো,সাগরতীরে যাত্রা আমার যেই ফুরাল,তোমার বাঁশি বাজে সাঁঝের অন্ধকারে--শূন্যে আমার উঠল তারা সারে সারে॥$বিচিত্র  (bichitra)
এ শুধু অলস মায়া, এ শুধু মেঘের খেলা,এ শুধু মনের সাধ বাতাসেতে বিসর্জন।এ শুধু আপনমনে মালা গেঁথে ছিঁড়ে ফেলা,নিমেষের হাসিকান্না গান গেয়ে সমাপন।শ্যামল পল্লবপাতে রবিকরে সারা বেলাআপনারই ছায়া লয়ে খেলা করে ফুলগুলি--এও সেই ছায়াখেলা বসন্তের সমীরণে।কুহকের দেশে যেন সাধ ক'রে পথ ভুলিহেথা হোথা ঘুরি ফিরি সারা দিন আনমনে।কারে যেন দেব' ব'লে কোথা যেন ফুল তুলি--সন্ধ্যায় মলিন ফুল উড়ে যায় বনে বনে।এ খেলা খেলিবে, হায়, খেলার সাথি কে আছে।ভুলে ভুলে গান গাই-- কে শোনে, কে নাই শোনে--যদি কিছু মনে পড়ে, যদি কেহ আসে কাছে॥$বিচিত্র  (bichitra)
দিনগুলি মোর সোনার খাঁচায় রইল না--সেই-যে আমার নানা রঙের দিনগুলি।কান্নাহাসির বাঁধন তারা সইল না--সেই-যে আমার নানা রঙের দিনগুলি॥আমার প্রাণের গানের ভাষাশিখবে তারা ছিল আশা--উড়ে গেল, সকল কথা কইল না--সেই-যে আমার নানা রঙের দিনগুলি॥স্বপন দেখি, যেন তারা কার আশেফেরে আমার ভাঙা খাঁচার চার পাশে--সেই-যে আমার নানা রঙের দিনগুলি।এত বেদন হয় কি ফাঁকি।ওরা কি সব ছায়ার পাখি।আকাশ-পারে কিছুই কি গো বইল না--সেই-যে আমার নানা রঙের দিনগুলি॥$বিচিত্র  (bichitra)
তরীতে পা দিই নি আমি, পারের পানে যাই নি গো।ঘাটেই বসে কাটাই বেলা, আর কিছু তো চাই নি গো ॥তোরা যাবি রাজার পুরে অনেক দূরে,তোদের রথের চাকার সুরেআমার সাড়া পাই নি গো ॥আমার এ যে গভীর জলে খেয়া বাওয়া,হয়তো কখন্‌ নিসুত রাতে উঠবে হাওয়া।আসবে মাঝি ও পার হতে উজান স্রোতে,সেই আশাতেই চেয়ে আছি-- তরী আমার বাই নি গো ॥$বিচিত্র  (bichitra)
শ্যাম রে, নিপট কঠিন মন তোর।বিরহ সাথি করি সজনী রাধারজনী করত হি ভোর।একলি নিরল বিরল পর বৈঠতনিরখত যমুনা পানে,বরখত অশ্রু, বচন নহি নিকসত,পরান থেহ ন মানে।গহন তিমির নিশি ঝিল্লিমুখর দিশিশূন্য কদম তরুমূলে,ভূমিশয়ন-'পর আকুল কুন্তল,কাঁদই আপন ভুলে।মুগধ মৃগীসম চমকি উঠই কভুপরিহরি সব গৃহকাজেচাহি শূন্য-'পর কহে করুণস্বরবাজে রে বাঁশরি বাজে।নিঠুর শ্যাম রে, কৈসন অব তুঁহুরহই দূর মথুরায় --রয়ন নিদারুণ কৈসন যাপসিকৈস দিবস তব যায়!কৈস মিটাওসি প্রেম-পিপাসাকঁহা বজাওসি বাঁশি?পীতবাস তুঁহু কথি রে ছোড়লি,কথি সো বঙ্কিম হাসি?কনক-হার অব পহিরলি কন্ঠে,কথি ফেকলি বনমালা?হৃদিকমলাসন শূন্য করলি রে,কনকাসন কর আলা!এ দুখ চিরদিন রহল চিত্তমে,ভানু কহে, ছি ছি কালা!ঝটিতি আও তুঁহু হমারি সাথে,বিরহ-ব্যাকুলা বালা।$ভানুসিংহ ঠাকুরের পদাবলী (গীতবিতান) (bhausingha thakurer podabali gitabitan)
শুন লো শুন লো বালিকা,রাখ কুসুমমালিকা,কুঞ্জ কুঞ্জ ফেরনু সখি শ্যামচন্দ্র নাহি রে।দুলই কুসুমমুঞ্জরী,ভমর ফিরই গুঞ্জরী,অলস যমুনা বহয়ি যায় ললিত গীত গাহি রে।শশিসনাথ যামিনী,বিরহবিধুর কামিনী,কুসুমহার ভইল ভার হৃদয় তার দাহিছে।অধর উঠই কাঁপিয়াসখিকরে কর আপিয়া,কুঞ্জভবনে পাপিয়া কাহে গীত গাহিছে।মৃদু সমীর সঞ্চলেহরয়ি শিথিল অঞ্চলে,চকিত হৃদয় চঞ্চলে কাননপথ চাহি রে।কুঞ্জপানে হেরিয়া,অশ্রুবারি ডারিয়াভানু গায় শূন্যকুঞ্জ শ্যামচন্দ্র নাহি রে!$ভানুসিংহ ঠাকুরের পদাবলী (গীতবিতান) (bhausingha thakurer podabali gitabitan)
বঁধুয়া, হিয়া 'পর আও রে,মিঠি মিঠি হাসয়ি, মৃদু মধু ভাষয়ি,হমার মুখ 'পর চাও রে!যুগযুগসম কত দিবস বহয়ি গল,শ্যাম তু আওলি না,চন্দ্র-উজর মধু-মধুর কুঞ্জ'পরমুরলি বজাওলি না!লয়ি গলি সাথ বয়ানক হাস রে,লয়ি গলি নয়নআনন্দ!শূন্য কুঞ্জবন, শূন্য হৃদয়মন,কঁহি তব ও মুখচন্দ?ইথি ছিল আকুল গোপনয়নজল,কথি ছিল ও তব হাসি?ইথি ছিল নীরব বংশীবটতট,কথি ছিল ও তব বাঁশি;তুঝ মুখ চাহয়ি শতযুগভর দুখনিমিখে ভেল অবসান।লেশ হাসি তুঝ দূর করল রেসকল মান-অভিমান।ধন্য ধন্য রে ভানু গাহিছেপ্রেমক নাহিক ওর।হরখে পুলকিত জগত-চরাচরদুঁহুক প্রেমরস ভোর।$ভানুসিংহ ঠাকুরের পদাবলী (গীতবিতান) (bhausingha thakurer podabali gitabitan)
হৃদয়ক সাধ মিশাওল হৃদয়ে,কন্ঠে বিমলিন মালা।বিরহবিষে দহি বহি গল রয়নী,নহি নহি আওল কালা।বুঝনু বুঝনু সখি বিফল বিফল সব,বিফল এ পীরিতি লেহা --বিফল রে এ মঝু জীবন যৌবন,বিফল রে এ মঝু দেহা!চল সখি গৃহ চল, মুঞ্চ নয়ন-জল,চল সখি চল গৃহকাজে,মালতিমালা রাখহ বালা,ছি ছি সখি মরু মরু লাজে।সখি লো দারুণ আধিভরাতুরএ তরুণ যৌবন মোর,সখি লো দারুণ প্রণয়হলাহলজীবন করল অঘোর।তৃষিত প্রাণ মম দিবসযামিনীশ্যামক দরশন আশে,আকুল জীবন থেহ ন মানে,অহরহ জ্বলত হুতাশে।সজনি, সত্য কহি তোয়,খোয়াব কব হম শ্যামক প্রেমসদা ডর লাগয়ে মোয়।হিয়ে হিয়ে অব রাখত মাধব,সো দিন আসব সখি রে,বাত ন বোলবে, বদন ন হেরবে,মরিব হলাহল ভখি রে।ঐস বৃথা ভয় না কর বালা,ভানু নিবেদয় চরণে,সুজনক পীরিতি নৌতুন নিতি নিতি,নহি টুটে জীবন-মরণে।$ভানুসিংহ ঠাকুরের পদাবলী (গীতবিতান) (bhausingha thakurer podabali gitabitan)
পথহারা তুমি পথিক যেন গো সুখের কাননে,ওগো যাও, কোথা যাও।সুখে ঢল ঢল বিবশ বিভল পাগল নয়নেতুমি চাও, কারে চাও।কোথা গেছে তব উদাস হৃদয়,কোথা পড়ে আছে ধরণী।মায়ার তরণী বাহিয়া যেন গোমায়াপুরী পানে ধাও।কোন্‌ মায়াপুরী পানে ধাও!$মায়ার খেলা (গীতবিতান) (mayar khela gitabitan)
জীবনে আজ কি প্রথম এল বসন্ত।নবীন বাসনাভরে হৃদয় কেমন করে,নবীন জীবনে হল জীবন্ত।সুখভরা এ ধরায় মন বাহিরিতে চায়,কাহারে বসাতে চায় হৃদয়ে।তাহার খুঁজিব দিক্‌-দিগন্ত।$মায়ার খেলা (গীতবিতান) (mayar khela gitabitan)
কাছে আছে দেখিতে না পাও,তুমি কাহার সন্ধানে দূরে যাও।মনের মতো কারে খুঁজে মর,সে কি আছে ভুবনে,সে যে রয়েছে মনে।ওগো, মনের মতো সেই তো হবে,তুমি শুভক্ষণে যাহার পানে চাও।তোমার আপনার যে জন, দেখিলে না তারে।তুমি যাবে কার দ্বারে।যারে চাবে তারে পাবে না,যে মন তোমার আছে, যাবে তাও।$মায়ার খেলা (গীতবিতান) (mayar khela gitabitan)
আমার পরান যাহা চায়,তুমি তাই, তুমি তাই গো।তোমা ছাড়া আর এ জগতেমোর, কেহ নাই কিছু নাই গো।তুমি সুখ যদি নাহি পাও,যাও, সুখের সন্ধানে যাও,আমি তোমারে পেয়েছি হৃদয়মাঝে,আর কিছু নাহি চাই গো।আমি তোমার বিরহে রহিব বিলীন,তোমাতে করিব বাস,দীর্ঘ দিবস, দীর্ঘ রজনী,দীর্ঘ বরষ মাস।যদি আর কারে ভালোবাস,যদি আর ফিরে নাহি আস,তবে, তুমি যাহা চাও, তাই যেন পাও,আমি যত দুখ পাই গো।$মায়ার খেলা (গীতবিতান) (mayar khela gitabitan)
সখী, সে গেল কোথায়,তারে ডেকে নিয়ে আয়।দাঁড়াব ঘিরে তারে তরুতলায়।আজি এ মধুর সাঁঝে, কাননে ফুলের মাঝে,হেসে হেসে বেড়াবে সে, দেখিব তায়।আকাশের তারা ফুটেছে, দখিনে বাতাস ছুটেছে,পাখিটি ঘুমঘোরে গেয়ে উঠেছে।আয় লো আনন্দময়ী, মধুর বসন্ত লয়ে,লাবণ্য ফুটাবি লো তরুতলায়!$মায়ার খেলা (গীতবিতান) (mayar khela gitabitan)
সখী, বহে গেল বেলা, শুধু হাসিখেলা,এ কি আর ভালো লাগে!আকুল তিয়াষ, প্রেমের পিয়াস,প্রাণে কেন নাহি জাগে!কবে আর হবে থাকিতে জীবনআঁখিতে আঁখিতে মদির মিলন,মধুর হুতাশে মধুর দহন,নিত-নব অনুরাগে।তরল কোমল নয়নের জলনয়নে উঠিবে ভাসি।সে বিষাদ-নীরে নিবে যাবে ধীরেপ্রখর চপল হাসি।উদাস নিশ্বাস আকুলি উঠিবে,আশা-নিরাশায় পরান টুটিবে,মরমের আলো কপোলে ফুটিবে,শরম-অরুণ-রাগে।$মায়ার খেলা (গীতবিতান) (mayar khela gitabitan)
দে লো সখী দে পরাইয়ে গলে,সাধের বকুলফুলহার।আধফোটা জুঁইগুলি যতনে আনিয়া তুলি,গাঁথি গাঁথি সাজায়ে দে মোরেকবরী ভরিয়ে ফুলভার।তুলে দে লো চঞ্চল কুন্তলকপোলে পড়িছে বারেবার।$মায়ার খেলা (গীতবিতান) (mayar khela gitabitan)
প্রেমের ফাঁদ পাতা ভুবনে,কে কোথা ধরা পড়ে, কে জানে।গরব সব হায় কখন টুটে যায়,সলিল বহে যায় নয়নে।$মায়ার খেলা (গীতবিতান) (mayar khela gitabitan)
যেয়ো না, যেয়ো না ফিরে,দাঁড়াও, বারেক দাঁড়াও হৃদয়-আসনে।চঞ্চল সমীর সম ফিরিছ কেন,কুসুমে কুসুমে, কাননে কাননে।তোমায় ধরিতে চাহি, ধরিতে পারি নে,তুমি গঠিত যেন স্বপনে,এস হে, তোমারে বারেক দেখি ভরিয়ে আঁখি,ধরিয়া রাখি যতনে।প্রাণের মাঝে তোমারে ঢাকিব,ফুলের পাশে বাঁধিয়ে রাখিব,তুমি দিবস-নিশি রহিবে মিশিকোমল প্রেম-শয়নে।$মায়ার খেলা (গীতবিতান) (mayar khela gitabitan)
ওলো রেখে দে, সখী, রেখে দে,মিছে কথা ভালোবাসা।সুখের বেদনা, সোহাগ যাতনা,বুঝিতে পারি না ভাষা।ফুলের বাঁধন, সাধের কাঁদন,পরান সঁপিতে প্রাণের সাধন,লহো লহো বলে পরে আরাধনপরের চরণে আশা।তিলেক দরশ পরশ মাগিয়া,বরষ বরষ কাতরে জাগিয়া,পরের মুখের হাসির লাগিয়াঅশ্রু-সাগরে ভাসা।জীবনের সুখ খুঁজিবারে গিয়াজীবনের সুখ নাশা।$মায়ার খেলা (গীতবিতান) (mayar khela gitabitan)
কে ডাকে! আমি কভু ফিরে নাহি চাই।কত ফুল ফুটে উঠে, কত ফুল যায় টুটে,আমি শুধু বহে চলে যাই।পরশ পুলক-রস ভরা রেখে যাই, নাহি দিই ধরা।উড়ে আসে ফুলবাস, লতাপাতা ফেলে শ্বাস,বনে বনে উঠে হা-হুতাশ,চকিতে শুনিতে শুধু পাই,চলে যাই।আমি কভু ফিরে নাহি চাই।$মায়ার খেলা (গীতবিতান) (mayar khela gitabitan)
ওকে বলো, সখী বলো, কেন মিছে করে ছল,মিছে হাসি কেন, সখী, মিছে আঁখিজল!জানি নে প্রেমের ধারা, ভয়ে তাই হই সারা,কে জানে কোথায় সুধা কোথা হলাহল।কাঁদিতে জানে না এরা, কাঁদাইতে জানে কল,মুখের বচন শুনে মিছে কী হইবে ফল।প্রেম নিয়ে শুধু খেলা প্রাণ নিয়ে হেলাফেলা,ফিরে যাই এই বেলা, চল, সখী, চল।$মায়ার খেলা (গীতবিতান) (mayar khela gitabitan)
এসেছি গো এসেছি, মন দিতে এসেছি,যারে ভালো বেসেছি!ফুলদলে ঢাকি মন যাব রাখি চরণে,পাছে কঠিন ধরণী পায়ে বাজে,রেখো রেখো চরণ হৃদি-মাঝে,না হয় দলে যাবে, প্রাণ ব্যথা পাবে,আমি তো ভেসেছি, অকূলে ভেসেছি।$মায়ার খেলা (গীতবিতান) (mayar khela gitabitan)
তারে দেখাতে পারি নে কেন প্রাণ। (খুলে গো)কেন বুঝাতে পারি নে হৃদয়-বেদনা।কেমনে সে হেসে চলে যায়, কোন্‌ প্রাণে ফিরেও না চায়,এত সাধ এত প্রেম করে অপমান।এত ব্যথাভরা ভালোবাসা, কেহ দেখে না,প্রাণে গোপনে রহিল।এ প্রেম কুসুম যদি হত, প্রাণ হতে ছিঁড়ে লইতাম,তার চরণে করিতাম দান,বুঝি সে তুলে নিত না, শুকাত অনাদরে,তবু তার সংশয় হত অবসান।$মায়ার খেলা (গীতবিতান) (mayar khela gitabitan)
মিছে ঘুরি এ জগতে কিসের পাকে,মনের বাসনা যত মনেই থাকে।বুঝিয়াছি এ নিখিলে, চাহিলে কিছু না মিলে,এরা, চাহিলে আপন মন গোপনে রাখে।এত লোক আছে কেহ কাছে না ডাকে।$মায়ার খেলা (গীতবিতান) (mayar khela gitabitan)
আমি, জেনে শুনে বিষ করেছি পান।প্রাণের আশা ছেড়ে সঁপেছি প্রাণ।যতই দেখি তারে ততই দহি,আপন মনোজ্বালা নীরবে সহি,তবু পারি নে দূরে যেতে, মরিতে আসি,লই গো বুক পেতে অনল-বাণ।যতই হাসি দিয়ে দহন করে,ততই বাড়ে তৃষা প্রেমের তরে,প্রেম-অমৃত-ধারা ততই যাচি,যতই করে প্রাণে অশনি দান।$মায়ার খেলা (গীতবিতান) (mayar khela gitabitan)
সখা, আপন মন নিয়ে কাঁদিয়ে মরিপরের মন নিয়ে কী হবে।আপন মন যদি বুঝিতে নারি,পরের মন বুঝে কে কবে।অবোধ মন লয়ে ফিরি ভবে,বাসনা ফাঁদে প্রাণে হা হা রবে,এ মন দিতে চাও দিয়ে ফেলোকেন গো নিতে চাও মন তবে।স্বপন সম সব জানিয়ো মনে,তোমার কেহ নাই এ ত্রিভুবনে;যে জন ফিরিতেছে আপন আশে,তুমি ফিরিছ কেন তাহার পাশে।নয়ন মেলি শুধু দেখে যাও,হৃদয় দিয়ে শুধু শান্তি পাও।তোমারে মুখ তুলে চাহে না যে,থাক্‌ সে আপনার গরবে।$মায়ার খেলা (গীতবিতান) (mayar khela gitabitan)
দেখো চেয়ে, দেখো ঐ কে আসিছে!চাঁদের আলোতে কার হাসি হাসিছে।হৃদয়-দুয়ার খুলিয়ে দাও, প্রাণের মাঝারে তুলিয়ে লও,ফুলগন্ধ সাথে তার সুবাস ভাসিছে।$মায়ার খেলা (গীতবিতান) (mayar khela gitabitan)
ভালোবেসে যদি সুখ নাহিতবে কেন,তবে কেন মিছে ভালোবাসা।মন দিয়ে মন পেতে চাহি।ওগো কেন,ওগো কেন মিছে এ দুরাশা।হৃদয়ে জ্বালায়ে বাসনার শিখা,নয়নে সাজায়ে মায়া-মরীচিকা,শুধু ঘুরে মরি মরুভূমে।ওগো কেন,ওগো কেন মিছে এ পিপাসা।আপনি যে আছে আপনার কাছে,নিখিল জগতে কী অভাব আছে।আছে মন্দ সমীরণ, পুষ্পবিভূষণ,কোকিল-কূজিত কুঞ্জ।বিশ্বচরাচর লুপ্ত হয়ে যায়,এ কী ঘোর প্রেম অন্ধ রাহুপ্রায়জীবন যৌবন গ্রাসে।তবে কেন,তবে কেন মিছে এ কুয়াশা।$মায়ার খেলা (গীতবিতান) (mayar khela gitabitan)
সুখে আছি সুখে আছি (সখা, আপন মনে।)কিছু চেয়ো না, দূরে যেয়ো না,শুধু চেয়ে দেখো, শুধু ঘিরে থাকো কাছাকাছি।সখা, নয়নে শুধু জানাবে প্রেম, নীরবে দিবে প্রাণ,রচিয়া ললিত মধুর বাণী আড়ালে গাবে গান।গোপনে তুলিয়া কুসুম গাঁথিয়া রেখে যাবে মালাগাছি।মন চেয়ো না, শুধু চেয়ে থাকো,শুধু ঘিরে থাকো কাছাকাছি।মধুর জীবন, মধুর রজনী, মধুর মলয়-বায়।এই মাধুরী-ধারা বহিছে আপনি, কেহ কিছু নাহি চায়।আমি আপনার মাঝে আপনি হারা, আপন সৌরভে সারা,যেন আপনার মন, আপনার প্রাণ, আপনারে সঁপিয়াছি।$মায়ার খেলা (গীতবিতান) (mayar khela gitabitan)
দূরে দাঁড়ায়ে আছে,কেন আসে না কাছে।যা, তোরা যা সখী, যা শুধা গে,ঐ আকুল অধর আঁখি কী ধন যাচে।ছি, ওলো ছি, হল কী, ওলো সখী।লাজ-বাঁধ কে ভাঙিল, এত দিনে শরম টুটিল!কেমনে যাব, কী শুধাব।লাজে মরি, কী মনে করে পাছে।যা, তোরা যা সখী, যা শুধা গে,ওই আকুল অধর আঁখি কী ধন যাচে।$মায়ার খেলা (গীতবিতান) (mayar khela gitabitan)
ভালোবেসে দুখ সে-ও সুখ, সুখ নাহি আপনাতে।না না না, সখা, ভুলি নে ছলনাতে।মন দাও দাও দাও সখী দাও পরের হাতে।না না না, মোরা ভুলি নে ছলনাতে।সুখের শিশির নিমেষে শুকায়, সুখ চেয়ে দুখ ভালো,আনো, সজল বিমল প্রেম ছল ছল নলিন নয়ন-পাতে।না না না, মোরা ভুলি নে ছলনাতে।রবির কিরণে ফুটিয়া নলিনী আপনি টুটিয়া যায়,সুখ পায় তায় সে।চির-কলিকা-জনম, কে করে বহন চির-শিশির রাতে।না না না, মোরা ভুলি নে ছলনাতে।$মায়ার খেলা (গীতবিতান) (mayar khela gitabitan)
ওই কে গো হেসে চায়, চায় প্রাণের পানে।গোপনে হৃদয়-তলে কী জানি কিসের ছলেআলোক হানে।এ প্রাণ নূতন করে কে যেন দেখালে মোরে,বাজিল মরম-বীণা নূতন তানে।এ পুলক কোথা ছিল, প্রাণ ভরি বিকশিল,তৃষা-ভরা তৃষা-হরা এ অমৃত কোথা ছিল।কোন্‌ চাঁদ হেসে চাহে, কোন্‌ পাখি গান গাহে,কোন্‌ সমীরণ বহে লতাবিতানে।$মায়ার খেলা (গীতবিতান) (mayar khela gitabitan)
ওগো, দেখি, আঁখি তুলে চাও,তোমার চোখে কেন ঘুমঘোর।আমি কী যেন করেছি পান,কোন্‌ মদিরা রস-ভোর।আমার চোখে তাই ঘুমঘোর।ছি ছি ছি।সখী, ক্ষতি কী।(এ ভবে) কেহ জ্ঞানী অতি, কেহ ভোলামন,কেহ সচেতন, কেহ অচেতন,কাহারো নয়নে হাসির কিরণ,কাহারো নয়নে লোর।আমার চোখে শুধু ঘুমঘোর।সখা, কেন গো অচলপ্রায়হেথা, দাঁড়ায়ে তরুছায়।অবশ হৃদয়ভারে, চরণচলিতে নাহি চায়,তাই দাঁড়ায়ে তরুছায়।ছি ছি ছি।সখী, ক্ষতি কী।(এ ভবে) কেহ পড়ে থাকে, কেহ চলে যায়,কেহ বা আলসে চলিতে না চায়,কেহ বা আপনি স্বাধীন, কাহারোচরণে পড়েছে ডোর।কাহারো নয়নে লেগেছে ঘোর।$মায়ার খেলা (গীতবিতান) (mayar khela gitabitan)
প্রেম-পাশে ধরা পড়েছে দু-জনে,দেখো দেখো সখী চাহিয়া।দুটি ফুল খসে ভেসে গেল ওই,প্রণয়ের স্রোত বাহিয়া।চাঁদিনী যামিনী, মধু সমীরণ,আধো ঘুমঘোর, আধো জাগরণ,চোখোচোখি হতে ঘটালে প্রমাদ,কুহুস্বরে পিক গাহিয়া,দেখো দেখো সখী চাহিয়া।$মায়ার খেলা (গীতবিতান) (mayar khela gitabitan)
"দিবস রজনী, আমি যেন কারআশায় আশায় থাকি।(তাই) চমকিত মন, চকিত শ্রবণ,তৃষিত আকুল আঁখি।চঞ্চল হয়ে ঘুরিয়ে বেড়াই,সদা মনে হয় যদি দেখা পাই,""কে আসিছে"" বলে চমকিয়ে চাইকাননে ডাকিলে পাখি।জাগরণে তারে না দেখিতে পাই,থাকি স্বপনের আশে,ঘুমের আড়ালে যদি ধরা দেয়,বাঁধিব স্বপনপাশে।এত ভালোবাসি, এত যারে চাই,মনে হয় না তো সে যে কাছে নাই,যেন এ বাসনা ব্যাকুল আবেগে,তাহারে আনিবে ডাকি।"$মায়ার খেলা (গীতবিতান) (mayar khela gitabitan)